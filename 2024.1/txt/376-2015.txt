UKONČENÍ DŮCHODOVÉHO SPOŘENÍ
Předmět úpravy
Tento zákon upravuje ukončení systému důchodového spoření podle zákona č. 426/2011 Sb., o důchodovém spoření, ve znění pozdějších předpisů, (dále jen „zákon o důchodovém spoření“) a s tím související povinnosti penzijní společnosti, depozitáře důchodového fondu, správce pojistného na důchodové spoření (dále jen „správce pojistného“), práva a povinnosti účastníka důchodového spoření (dále jen „účastník“) a výkon dohledu.
Vztah k zákonu o důchodovém spoření
Při ukončování systému důchodového spoření se postupuje podle zákona o důchodovém spoření, pokud tento zákon nestanoví jinak.
V Centrálním registru smluv nelze registrovat smlouvu o důchodovém spoření a pojistnou smlouvu o pojištění důchodu.
Penzijní společnost není povinna aktualizovat údaje uvedené ve statutu důchodového fondu související s povinnostmi uloženými tímto zákonem.
Nároky účastníka
Účastník má nárok na vyplacení prostředků účastníka
převedením na jím uvedený účet u osoby oprávněné poskytovat platební služby, nebo dodáním prostřednictvím poštovního poukazu, nebo
převedením na jeho doplňkové penzijní spoření podle zákona upravujícího doplňkové penzijní spoření, nebo penzijní připojištění se státním příspěvkem podle zákona upravujícího penzijní připojištění se státním příspěvkem.
Do dne 30. září 2016 účastník penzijní společnosti písemně sdělí své jméno, rodné číslo nebo datum narození, nebylo-li přiděleno rodné číslo, zvolený způsob vyplacení prostředků účastníka a
číslo účtu u osoby oprávněné poskytovat platební služby, na který mají být prostředky účastníka převedeny, nebo adresu, na kterou mají být prostředky účastníka dodány prostřednictvím poštovního poukazu, nebo
číslo účtu určeného pro příjem příspěvků na doplňkové penzijní spoření, nebo penzijní připojištění se státním příspěvkem penzijní společnosti, se kterou má účastník uzavřenou smlouvu o doplňkovém penzijním spoření, nebo penzijním připojištění, a číslo této smlouvy.
Je-li smlouva o doplňkovém penzijním spoření nebo penzijním připojištění se státním příspěvkem uzavřena se stejnou penzijní společností, sdělení podle odstavce 2, jímž si účastník zvolil možnost podle odstavce 1 písm. b), lze zaslat způsobem dohodnutým s penzijní společností.
V případě převodu na účet v zahraničí u osoby oprávněné poskytovat platební služby nebo dodání prostřednictvím poštovního poukazu má penzijní společnost nárok na úhradu účelně vynaložených nákladů s tím spojených, ve výši, která přesahuje náklady na převod na účet v České republice u osoby oprávněné poskytovat platební služby. O tyto náklady se sníží vyplácené prostředky účastníka podle § 11 odst. 2.
V případě, že je penzijní společnosti doručena přede dnem 1. října 2016 výzva podle § 15 odst. 1 nebo sdělení podle § 15 odst. 5 zákona o důchodovém spoření, má tato výzva nebo sdělení přednost před sdělením účastníka podle odstavce 2. Jde-li o výzvu podle § 15 odst. 1 zákona o důchodovém spoření, vztahuje se věta první pouze na 60 % prostředků účastníka.
Pohledávku účastníka za penzijní společností vyplývající z jeho účasti na důchodovém spoření nelze postihnout výkonem rozhodnutí ani exekucí.
Úmrtí účastníka ve spořící době
Penzijní společnost vyplatí dědici prostředky účastníka odpovídající dědickému podílu podle rozhodnutí soudu o dědictví, které nabylo právní moci, do 1 měsíce ode dne, kdy o to dědic písemně požádal.
Strategie spoření
Ode dne vstupu důchodových fondů do likvidace nelze měnit strategii spoření.
Oznámení účastníkům
Penzijní společnost je povinna do dne 31. března 2016 zaslat účastníkovi oznámení o postupu při ukončení důchodového spoření.
Oznámení podle odstavce 1 obsahuje zejména informace o
způsobu a lhůtě vyplacení prostředků účastníka,
povinnosti účastníka písemně sdělit penzijní společnosti zvolený způsob vyplacení a číslo účtu u osoby oprávněné poskytovat platební služby, nebo adresu, nebo penzijní společnost a číslo účtu určeného pro příjem příspěvků na doplňkové penzijní spoření, nebo penzijní připojištění se státním příspěvkem a číslo smlouvy o doplňkovém penzijním spoření, nebo penzijním připojištění se státním příspěvkem a jméno, rodné číslo nebo datum narození účastníka, nebylo-li přiděleno rodné číslo,
lhůtě pro zaslání sdělení podle písmene b),
právu penzijní společnosti na úhradu účelně vynaložených nákladů spojených s převodem na účet v zahraničí u osoby oprávněné poskytovat platební služby nebo dodáním prostřednictvím poštovního poukazu,
změně způsobu investování důchodových fondů,
možnosti doplatit pojistné na důchodové pojištění za dobu účasti na důchodovém spoření,
převodu prostředků účastníka na účet určený správcem pojistného a možnosti účastníka požádat správce pojistného o výplatu prostředků účastníka.
Penzijní společnost uveřejní informace podle odstavce 2 do dne 31. března 2016 také na svých internetových stránkách.
Výpis důchodového spoření
Výpis důchodového spoření za kalendářní rok 2015 je penzijní společnost povinna zaslat bezplatně účastníkovi nejpozději do dne 31. března 2016.
Výpis důchodového spoření za kalendářní rok 2016 je penzijní společnost povinna zaslat bezplatně účastníkovi pouze v případě, že se údaje liší od údajů uvedených ve výpisu zaslaného podle § 11 odst. 3.
Investování důchodových fondů
Penzijní společnost při investování prostředků účastníků v důchodových fondech postupuje tak, aby nejpozději ke dni vstupu důchodových fondů do likvidace byly prostředky účastníků investovány pouze do vkladů u regulované banky podle zákona o důchodovém spoření.
Vklady u jedné regulované banky mohou dosáhnout nejvýše 35 % hodnoty majetku v důchodových fondech.
V rozsahu plnění povinnosti podle odstavců 1 a 2 není způsob investování stanovený ve statutu důchodového fondu pro penzijní společnost závazný.
Úplata penzijní společnosti
Náklady penzijní společnosti související s jednáním podle tohoto zákona se hradí z úplaty penzijní společnosti podle zákona o důchodovém spoření.
Ode dne vstupu důchodových fondů do likvidace nesmí úplata za obhospodařování majetku v důchodových fondech překročit 0,3 % fondového vlastního kapitálu podle zákona o důchodovém spoření.
Likvidace důchodových fondů
Povolení k vytvoření důchodových fondů zaniká dne 30. června 2016. Zánikem povolení k vytvoření důchodových fondů se důchodový fond zrušuje a vstupuje do likvidace.
Důchodový fond zaniká vyplacením všech prostředků účastníků podle § 11 odst. 1 a 4.
Výplata prostředků účastníka
Penzijní společnost vyplatí účastníkovi prostředky účastníka způsobem uvedeným ve sdělení podle § 3 odst. 2 nejdříve dne 15. října 2016. Výplatu prostředků účastníků ukončí do dne 31. prosince 2016.
Penzijní společnost nejdříve jeden pracovní den přede dnem vyplacení prostředků účastníka odepíše z majetkového podúčtu důchodové jednotky a na peněžní podúčet účastníka připíše peněžitou částku odpovídající počtu odepsaných důchodových jednotek násobenou aktuální hodnotou důchodové jednotky důchodového fondu.
Penzijní společnost bez zbytečného odkladu po vyplacení prostředků účastníka zašle účastníkovi bezplatně výpis důchodového spoření.
V případě, že prostředky účastníka nebyly vyplaceny ve lhůtě a způsobem podle odstavce 1, vyplatí penzijní společnost bez zbytečného odkladu zbylé prostředky účastníků na účet určený správcem pojistného a informuje jej o tom, jaká část z těchto prostředků připadá na jednotlivé účastníky.
V rozsahu, v němž byly prostředky účastníka vyplaceny na účet určený správcem pojistného, zaniká nárok účastníka na vyplacení prostředků účastníka vůči penzijní společnosti.
Právní vztah ze smlouvy o důchodovém spoření zaniká vyplacením všech prostředků účastníka podle odstavce 1 nebo 4.
Účet nevypořádaných prostředků
Správce pojistného převede prostředky připadající na účastníka na účet nevypořádaných prostředků účastníka.
Účet nevypořádaných prostředků účastníka je osobním daňovým účtem účastníka.
Při správě prostředků na účtu nevypořádaných prostředků se postupuje podle daňového řádu.
Depozitář důchodového fondu
Depozitář důchodového fondu kontroluje, zda penzijní společnost nakládá s majetkem v důchodovém fondu v souladu s tímto zákonem.
Při porušení tohoto zákona penzijní společností se na činnost depozitáře použije zákon o důchodovém spoření obdobně.
Sloučení důchodových fondů
Penzijní společnost, na kterou bylo převedeno obhospodařování všech důchodových fondů jiné penzijní společnosti, není povinna požádat o povolení sloučení důchodových fondů.
Výroční zpráva
Ve výroční zprávě za rok 2016 penzijní společnost uvede konečnou zprávu o průběhu likvidace.
Uchovávání dokumentů a záznamů
Penzijní společnost uchovává dokumenty a záznamy uvedené v § 31 zákona o důchodovém spoření po dobu 10 let ode dne zániku důchodového fondu. To platí i pro jejího právního nástupce a rovněž pro osobu, které bylo povolení k činnosti penzijní společnosti odňato.
DOHLED
Dohled nad dodržováním povinností penzijní společnosti a depozitáře důchodového fondu podle tohoto zákona vykonává Česká národní banka. Při výkonu dohledu podle tohoto zákona se použije zákon o důchodovém spoření obdobně.
ZÁNIK POJISTNÉHO NA DŮCHODOVÉ SPOŘENÍ
Stanovení pojistného
Ode dne 1. října 2016 nelze stanovit pojistné na důchodové spoření a předepsat příslušenství pojistného.
Ode dne 1. září 2016 nelze podat řádné ani dodatečné pojistné tvrzení k pojistnému na důchodové spoření.
Zánik nedoplatků
Dnem 1. října 2016 zanikají nedoplatky na pojistném na důchodové spoření.
Na příslušenství pojistného se odstavec 1 nepoužije.
DOPLACENÍ POJISTNÉHO NA DŮCHODOVÉ POJIŠTĚNÍ
Účastník může za dobu své účasti na důchodovém spoření v období před rokem 2016 doplatit pojistné na důchodové pojištění upravené zákonem o pojistném na sociální zabezpečení a příspěvku na státní politiku zaměstnanosti, pokud splnil podmínku uvedenou v § 23 odst. 1 větě první. Pojistné na důchodové pojištění lze doplatit pouze za celou dobu účasti na důchodovém spoření před rokem 2016.
Doplatek pojistného na důchodové pojištění podle § 20 činí u
zaměstnance 60 % z pojistného na důchodové spoření, které bylo plátcem pojistného na důchodové spoření odvedeno,
zaměstnance, který neměl plátce pojistného na důchodové spoření uvedeného v § 2 zákona o pojistném na důchodové spoření, a zaměstnance, který je povinen uhradit pojistné na důchodové spoření podle § 31 zákona o pojistném na důchodové spoření, 60 % z pojistného na důchodové spoření, které byl zaměstnanec povinen uhradit správci pojistného na důchodové spoření,
osoby samostatně výdělečně činné 3 % z úhrnu vyměřovacích základů pro pojistné na důchodové pojištění a příspěvek na státní politiku zaměstnanosti za kalendářní roky, v nichž aspoň po část roku byla účastna důchodového spoření, a v této době trval výkon samostatné výdělečné činnosti, ze které mělo být zaplaceno pojistné na důchodové pojištění,
osoby dobrovolně účastné důchodového pojištění 3 % z úhrnu vyměřovacích základů pro pojistné na důchodové pojištění za kalendářní měsíce, v nichž trvala účast na důchodovém spoření, z nichž bylo zaplaceno pojistné na důchodové pojištění.
Doplatek pojistného na důchodové pojištění stanovený podle odstavce 1 písm. a) se sníží o částku ve výši 3 % z vyměřovacího základu zaměstnance pro pojistné na důchodové pojištění, pokud zaměstnanci bylo za dobu účasti na důchodovém spoření sraženo z jeho příjmů, které mu zaměstnavatel zúčtoval, pojistné na důchodové pojištění ve výši 6,5 % z vyměřovacího základu a přeplatek na pojistném na důchodové pojištění nebyl zaměstnavateli vrácen. Doplatek pojistného na důchodové pojištění se upraví podle věty první jen na žádost zaměstnance doloženou potvrzením zaměstnavatele o tom, že tento přeplatek nebyl zaměstnavateli vrácen.
Zaměstnancem se pro účely tohoto zákona rozumí fyzická osoba, která je poplatníkem pojistného na důchodové pojištění na základě § 3 odst. 1 písm. b) a § 25 zákona o pojistném na sociální zabezpečení a příspěvku na státní politiku zaměstnanosti. Výše doplatku na důchodové pojištění se zaokrouhluje na celé koruny směrem dolů.
Doplatek pojistného na důchodové pojištění podle § 21 lze zaplatit nejpozději do 29. prosince 2017.
Pro způsob zaplacení doplatku pojistného na důchodové pojištění se použije § 19 zákona o pojistném na sociální zabezpečení a příspěvku na státní politiku zaměstnanosti obdobně s tím, že doplatek bude placen na účet určený okresní správou sociálního zabezpečení.
Bude-li doplatek pojistného na důchodové pojištění zaplacen po uplynutí lhůty uvedené v odstavci 1 nebo bude-li v této lhůtě zaplacen v nižší částce, považuje se zaplacená částka za přeplatek; za přeplatek se považuje též částka zaplacená nad správnou výši doplatku. Pro vrácení přeplatku podle věty první se použije § 17 zákona o pojistném na sociální zabezpečení a příspěvku na státní politiku zaměstnanosti obdobně, s tím, že lhůta pro vrácení přeplatku, který vznikl v důsledku toho, že doplatek byl ve lhůtě uvedené v odstavci 1 zaplacen v nižší částce, počíná běžet nejdříve dnem 30. prosince 2017.
Účastník, který chce zaplatit doplatek pojistného na důchodové pojištění, je povinen ve lhůtě do 30. června 2017 na tiskopisu vydaném Českou správou sociálního zabezpečení požádat okresní správu sociálního zabezpečení, v jejímž územním obvodu má trvalý pobyt, o sdělení výše tohoto doplatku. Žádost o sdělení výše doplatku se považuje za podanou včas, byla-li v poslední den této lhůty poštovní zásilka obsahující žádost podána k přepravě. K žádostem podaným po uplynutí této lhůty se nepřihlíží.
Okresní správa sociálního zabezpečení je povinna do 90 dnů ode dne obdržení žádosti účastníka mu písemně sdělit výši doplatku na pojistném na důchodové pojištění a lhůtu a způsob zaplacení tohoto doplatku; u žádostí podaných před 1. lednem 2017 se za den obdržení žádosti považuje tento den. Toto sdělení se doručuje do vlastních rukou.
Údaje potřebné pro stanovení výše doplatku na pojistném na důchodové pojištění u zaměstnance sdělí okresní správě sociálního zabezpečení jeho místně příslušný správce daně z příjmů, a to nejpozději do 45 dnů ode dne obdržení její žádosti. Podal-li žádost podle odstavce 1 účastník, který v době účasti na důchodovém spoření byl vojákem z povolání nebo ve služebním poměru příslušníka bezpečnostního sboru, sdělují tyto údaje okresní správě sociálního zabezpečení orgány uvedené v § 25 zákona o pojistném na sociální zabezpečení a příspěvku na státní politiku zaměstnanosti, a to nejpozději do 45 dnů ode dne obdržení žádosti.
V žádosti podle odstavce 3 okresní správa sociálního zabezpečení uvede jméno účastníka, který byl poplatníkem pojistného na důchodové spoření, datum narození účastníka, rodné číslo účastníka nebo, nemá-li účastník přiděleno rodné číslo, vlastní číslo plátce přidělené správcem pojistného na důchodové spoření, bydliště účastníka, identifikační údaje jeho zaměstnavatele a údaj o nástupu do zaměstnání a skončení doby zaměstnání; identifikačními údaji zaměstnavatele se u právnické osoby rozumí její název, sídlo a identifikační číslo, bylo-li přiděleno, a u fyzické osoby její jméno, rodné číslo nebo datum narození, nemá-li fyzická osoba přiděleno rodné číslo, a adresa místa pobytu.
Nesouhlasí-li účastník s výší doplatku pojistného na důchodové pojištění sděleného podle § 23 odst. 2, může do 30 dnů ode dne obdržení tohoto sdělení písemně požádat okresní správu sociálního zabezpečení o vydání rozhodnutí o výši doplatku; v této žádosti je účastník povinen uvést důvody tohoto svého nesouhlasu. Toto rozhodnutí je okresní správa sociálního zabezpečení povinna vydat nejpozději do 60 dnů ode dne doručení žádosti účastníka o vydání rozhodnutí. Okresní správa sociálního zabezpečení je oprávněna požádat místně příslušného správce daně z příjmů a orgány uvedené v § 23 odst. 3 větě poslední o podklady pro toto rozhodnutí; místně příslušný správce daně z příjmů a tyto orgány jsou povinny tyto podklady okresní správě sociálního zabezpečení zaslat bez zbytečného odkladu, nejpozději do 30 dnů. Lhůta uvedená v § 22 odst. 1 se prodlužuje o dobu, po kterou trvalo řízení o vydání rozhodnutí podle věty první, o dobu, po kterou trvalo řízení před soudem v rámci soudního přezkumu rozhodnutí, a o dobu, o kterou byla překročena lhůta uvedená v § 23 odst. 2 větě první.
Okresní správa sociálního zabezpečení je povinna neprodleně písemně informovat účastníka, kdy byl doplatek pojistného na důchodové pojištění zaplacen a v jaké výši, a o důsledcích, jaké má pro něho řádné zaplacení tohoto doplatku.
Pro podávání žádostí účastníka se použije § 123e odst. 2 a 3 zákona o organizaci a provádění sociálního zabezpečení obdobně. Okresní správy sociálního zabezpečení mohou podávat žádosti v elektronické podobě způsobem umožňujícím dálkový přístup nebo jiným způsobem dohodnutým s místně příslušným správcem daně z příjmů a orgány uvedenými v § 25 zákona o pojistném na sociální zabezpečení a příspěvku na státní politiku zaměstnanosti; to platí též pro poskytování údajů a podkladů okresním správám sociálního zabezpečení.
Správce Centrálního registru smluv je povinen sdělit České správě sociálního zabezpečení ze své evidence údaje o osobách účastných na důchodovém spoření v rozsahu potřebném pro účely vedení registru pojištěnců, a to způsobem umožňujícím dálkový přístup nebo jiným dohodnutým způsobem.
Pokud byl účastník důchodového spoření vojákem z povolání nebo ve služebním poměru příslušníka bezpečnostního sboru, sdělí údaj o zaplacení doplatku pojistného na důchodové pojištění okresní správa sociálního zabezpečení Ministerstvu obrany, Ministerstvu vnitra nebo Ministerstvu spravedlnosti.
PŘESTUPKY
Přestupky
Penzijní společnost se dopustí přestupku tím, že
neoznámí účastníkovi nebo neuveřejní skutečnosti podle § 6,
nezašle výpis o důchodovém spoření podle § 7,
nesplní některou z povinností podle § 8,
při hrazení nákladů podle tohoto zákona nebo stanovení výše úplaty za obhospodařování postupuje v rozporu s § 9,
nevyplatí prostředky účastníků v souladu s § 11 odst. 1, 2 a 4,
při výplatě prostředků účastníkům postupuje v rozporu s § 11 odst. 2,
nezašle výpis důchodového spoření podle § 11 odst. 3,
při převodu na účet určený správcem pojistného postupuje v rozporu s § 11 odst. 4,
nesplní povinnost podle § 15, nebo
neuchovává dokumenty a záznamy podle § 16.
Depozitář důchodového fondu se dopustí přestupku tím, že postupuje v rozporu s § 13.
Právní nástupce penzijní společnosti nebo osoba, které bylo povolení k činnosti penzijní společnosti odňato, se dopustí přestupku tím, že neuchovává dokumenty a záznamy podle § 16.
Za přestupek podle odstavců 1 až 3 lze uložit pokutu do výše 10 000 000 Kč.
Příslušnost
Přestupky podle tohoto zákona projednává Česká národní banka.
