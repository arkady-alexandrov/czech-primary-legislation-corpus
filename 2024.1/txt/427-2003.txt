VÝŠE PLATOVÉ ZÁKLADNY PRO ROK 2004 A VÝŠE DALŠÍHO PLATU ZA PRVNÍ POLOLETÍ ROKU 2004
Pro určení platu a některých náhrad výdajů spojených s výkonem funkce
poslance a senátora Parlamentu,
člena vlády,
prezidenta republiky,
soudce Ústavního soudu,
člena, viceprezidenta a prezidenta Nejvyššího kontrolního úřadu,
člena, místopředsedy a předsedy Rady pro rozhlasové a televizní vysílání,
člena a předsedy Rady Českého telekomunikačního úřadu,
ředitele Bezpečnostní informační služby,
soudce okresního, krajského a vrchního soudu, Nejvyššího soudu a Nejvyššího správního soudu,
Veřejného ochránce práv a zástupce Veřejného ochránce práv,
předsedy Komise pro cenné papíry a člena prezidia Komise pro cenné papíry,
předsedy Úřadu pro ochranu osobních údajů a inspektora Úřadu pro ochranu osobních údajů,
státního zástupce,
ředitele Úřadu pro zastupování státu ve věcech majetkových a zaměstnance Úřadu pro zastupování státu ve věcech majetkových,
poslance Evropského parlamentu, zvoleného na území České republiky,
předsedy Úřadu pro ochranu hospodářské soutěže
se v roce 2004 použije platová základna ve výši dosažené podle zvláštního právního předpisu k 31. prosinci 2003.
Pokud podle zvláštního právního předpisu náleží osobám uvedeným v § 1 další plat, poskytne se jim za první pololetí roku 2004 jen ve výši poloviny částky, na kterou by jim jinak vznikl nárok.
Ustanovení § 3 odst. 3 až 5 zákona č. 236/1995 Sb., o platu a dalších náležitostech spojených s výkonem funkce představitelů státní moci a některých státních orgánů a soudců, ve znění zákona č. 309/2002 Sb., a ustanovení § 3 odst. 3 až 5 zákona č. 201/1997 Sb., o platu a některých dalších náležitostech státních zástupců a o změně a doplnění zákona č. 143/1992 Sb., o platu a odměně za pracovní pohotovost v rozpočtových a v některých dalších organizacích a orgánech, ve znění pozdějších předpisů, ve znění zákona č. 309/2002 Sb., se v období od 1. ledna 2004 do 31. prosince 2004 nepoužije.
