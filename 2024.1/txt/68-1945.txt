Tento dekret se vztahuje na zaměstnance ve výslužbě
státu,
svazků územní samosprávy, jakož i jiných korporací veřejného práva a nadací,
ústavů, podniků, fondů a zařízení náležejících subjektům uvedeným pod písm. a) a b) nebo jimi spravovaných,
pro které platí zákon ze dne 24. června 1926, č. 104 Sb. (učitelský zákon),
pokud jsou české, slovenské neb jiné slovanské národnosti.
Vyžaduje-li toho zájem služby, možno zaměstnance ve výslužbě, kteří
nepřekročili dosud 60. rok věku,
jsou duševně i tělesně schopni dalšího výkonu činné služby a
jsou v ohledu státní a národní spolehlivosti bezúhonní, znovu povolati (reaktivovati) na služební místa odpovídající jejich poslednímu služebnímu a platovému zařazení před přeložením do výslužby.
Nebyl-li zaměstnanec, který vyhovuje předpokladům odstavce 1, dosud povolán do činné služby, možno naříditi jeho povolání (reaktivaci) i z moci úřední.
Odmítne-li zaměstnanec v takovém případě bez závažných důvodů v dané lhůtě nepřesahující 30 dnů nastoupiti činnou službu, má se za to, že souhlasí s tím, aby na místě všech nároků vyplývajících ze služebního (pensijního) poměru pro něho a jeho příslušníky bylo mu poskytnuto odbytné ve výši dvojnásobku jeho pensijní základny.
Poskytnutí odbytného vylučuje vydání převodních částek, jež jsou určeny předpisy upravujícími přestup v sociálním pojištění (zaopatření), jakož i vrácení pensijních příspěvků.
V naléhavých služebním zájmem zvlášť odůvodněných případech, mohou býti za splnění předpokladů uvedených v § 2, odst. 1, písm. b) a c) zcela výjimečně reaktivováni i zaměstnanci starší 60 let, pokud s reaktivací vysloví souhlas.
Reaktivaci jest provésti ke dni, v němž zaměstnanec nastoupil (nastoupí) činnou službu.
Reaktivací zaniká nárok na dosavadní odpočivný (zaopatřovací) plat. Zaměstnanci přísluší služební plat odpovídající jeho poslednímu platovému zařazení v činné službě. O počátku výplaty služebního platu platí ustanovení § 139 platového zákona ze dne 24. června 1926, č. 103 Sb. (obdobných předpisů).
Reaktivace se provede dekretem o opětném povolání do činné služby, jejž přísluší vydati osobnímu úřadu. Není-li osobní úřad zároveň úřadem ústředním, je oprávněn reaktivovati pouze takové zaměstnance, které může sám přeložiti do výslužby.
K reaktivaci podle § 3 je zapotřebí souhlasu příslušného ústředního úřadu, u zaměstnanců svazků územní samosprávy, jakož i jiných korporací veřejného práva a nadací souhlasu příslušného státního dohlédacího úřadu.
