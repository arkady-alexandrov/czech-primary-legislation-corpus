Předmět úpravy
Tento zákon zapracovává příslušný předpis Evropské unie a upravuje minimální podíl nízkoemisních vozidel při zadávání veřejných zakázek podle zákona o zadávání veřejných zakázek a veřejných služeb podle zákona o veřejných službách v přepravě cestujících.
Působnost
Tento zákon se vztahuje na smlouvy uzavřené do 31. prosince 2030 na
nadlimitní veřejné zakázky, jejichž předmětem je nákup, leasing nebo pronájem vozidla podle odstavce 3, které byl zadavatel podle § 4 odst. 1 a 3 zákona o zadávání veřejných zakázek (dále jen „zadavatel“) povinen zadat v zadávacím řízení podle zákona o zadávání veřejných zakázek,
nadlimitní veřejné zakázky na služby podle přílohy č. 1 k tomuto zákonu, které byl zadavatel povinen zadat v zadávacím řízení podle zákona o zadávání veřejných zakázek s výjimkou koncesního řízení, pokud tyto služby budou poskytovány prostřednictvím vozidla podle odstavce 3,
veřejné služby v přepravě cestujících podle zákona o veřejných službách v přepravě cestujících, u nichž průměrná roční hodnota nebo počet kilometrů za rok přesáhne hodnoty podle přímo použitelného předpisu Evropské unie upravujícího veřejné služby v přepravě cestujících po železnici a silnici, pokud budou tyto služby poskytovány prostřednictvím vozidla podle odstavce 3.
Za nadlimitní veřejnou zakázku podle odstavce 1 se považuje i veřejná zakázka zadaná na základě rámcové dohody nebo v dynamickém nákupním systému v případě, kdy předpokládaná hodnota rámcové dohody nebo dynamického nákupního systému přesahuje finanční limit pro určení nadlimitní veřejné zakázky podle právního předpisu upravujícího finanční limity pro určení nadlimitních veřejných zakázek.
Povinnosti stanovené tímto zákonem se vztahují ke smlouvám podle odstavce 1, které se týkají
silničního vozidla kategorie N1, N2, N3, M1, M2 nebo silničního vozidla třídy I kategorie M3 anebo třídy A kategorie M3 podle přímo použitelného předpisu Evropské unie upravujícího schvalování motorových vozidel a přímo použitelného předpisu Evropské unie upravujícího požadavky pro schvalování typu motorových vozidel s výjimkou
zemědělského nebo lesnického vozidla podle přímo použitelného předpisu Evropské unie upravujícího schvalování zemědělských a lesnických vozidel a dozor nad trhem s těmito vozidly,
dvoukolového nebo tříkolového vozidla a čtyřkolky podle přímo použitelného předpisu Evropské unie upravujícího schvalování dvoukolových nebo tříkolových vozidel a čtyřkolek a dozor nad trhem s těmito vozidly,
pásového vozidla,
vozidla s vlastním pohonem zvlášť zkonstruovaného a vyrobeného k provádění určité práce, jež není vzhledem ke svým konstrukčním vlastnostem vhodné k přepravě osob ani zboží a které není strojním zařízením upevněným na podvozku motorového vozidla,
vozidla zkonstruovaného a vyrobeného nebo upraveného k použití pouze ozbrojenými silami, Vojenskou policií nebo Vojenským zpravodajstvím,
vozidla zkonstruovaného nebo vyrobeného k použití především na staveništích, v lomech, v přístavech nebo na letištích,
vozidla používaného nebo zkonstruovaného a vyrobeného nebo upraveného k použití Ministerstvem vnitra za účelem udržování veřejného pořádku, složkami integrovaného záchranného systému, bezpečnostními sbory nebo obecní policií; toto vozidlo musí být technicky přizpůsobené přímo pro tento účel,
vozidla zkonstruovaného a vyrobeného nebo upraveného k použití jako státní hmotné rezervy, nebo
pancéřovaného vozidla, sanitního automobilu, pohřebního automobilu, vozidla přístupného pro invalidní vozík nebo autojeřábu podle přílohy I části A bodu 5 přímo použitelného předpisu o schvalování motorových vozidel a jejich přípojných vozidel, jakož i systémů, konstrukčních částí a samostatných technických celků určených pro tato vozidla a o dozoru nad trhem s nimi; za pancéřované vozidlo se pro účely tohoto zákona považuje i vozidlo určené pro přepravu peněz a jiných cenností v rámci plnění úkolů České národní banky podle zákona o České národní bance, nebo
vozidla určeného k provozu na dráze trolejbusové.
Nízkoemisní vozidlo
Nízkoemisním vozidlem se pro účely tohoto zákona rozumí
do 31. prosince 2025 silniční vozidlo kategorie M1, M2 nebo N1, které nepřesahuje emisní limit CO2 ve výši 50 g/km a 80 % emisních limitů pro látky znečišťující ovzduší v reálném provozu podle přílohy I přímo použitelného předpisu Evropské unie upravujícího schvalování typu motorových vozidel z hlediska emisí z lehkých osobních vozidel,
od 1. ledna 2026 do 31. prosince 2030 silniční vozidlo kategorie M1, M2 nebo N1, jehož provoz nemá žádné emise CO2,
silniční vozidlo kategorie N2 nebo N3 nebo silniční vozidlo třídy I kategorie M3 anebo třídy A kategorie M3 využívající alternativní palivo podle § 2 písm. b) zákona o pohonných hmotách s výjimkou paliva s vysokým rizikem nepřímé změny ve využívání půdy vyráběného ze surovin, u nichž je zjištěno značné rozšíření oblasti produkce na půdu s velkou zásobou uhlíku v souladu s integrovaným vnitrostátním plánem v oblasti energetiky a klimatu podle přímo použitelného předpisu Evropské unie upravujícího správu energetické unie schváleným podle zákona o podporovaných zdrojích energie; jde-li o vozidlo využívající tekuté biopalivo nebo syntetické či parafinické palivo, nesmí být smícháno s konvenčním fosilním palivem, nebo
vozidlo určené k provozu na dráze trolejbusové.
Minimální podíly nízkoemisních vozidel
Zadavatel a objednatel podle zákona o veřejných službách v přepravě cestujících (dále jen „objednatel“) jsou povinni dodržet minimální podíly nízkoemisních vozidel, které činí
pro silniční vozidla kategorie M1, M2 a N1
29,7 % ode dne nabytí účinnosti tohoto zákona do 31. prosince 2025 a
29,7 % od 1. ledna 2026 do 31. prosince 2030,
pro silniční vozidla třídy I kategorie M3 a třídy A kategorie M3 a vozidla určená k provozu na dráze trolejbusové
41 % ode dne nabytí účinnosti tohoto zákona do 31. prosince 2025 a
60 % od 1. ledna 2026 do 31. prosince 2030 a
pro silniční vozidla kategorie N2 a N3
9 % ode dne nabytí účinnosti tohoto zákona do 31. prosince 2025 a
11 % od 1. ledna 2026 do 31. prosince 2030.
Pro účely výpočtu minimálních podílů podle odstavce 1 se zohlední vozidla podle § 2 odst. 3, která
byla předmětem veřejných zakázek podle § 2 odst. 1 písm. a), nebo
mají být využívána pro poskytování služeb v případě veřejných zakázek podle § 2 odst. 1 písm. b) nebo veřejných služeb v přepravě cestujících podle § 2 odst. 1 písm. c).
Minimální podíly podle odstavce 1 se vypočítají jako podíly celkového počtu nízkoemisních vozidel vůči všem vozidlům, která se zohledňují podle odstavce 2, a to zvlášť v jednotlivých bodech odstavce 1 písm. a) až c).
Poloviny minimálních podílů podle odstavce 1 písm. b) musí zadavatel nebo objednatel dosáhnout prostřednictvím vozidel bez spalovacího motoru nebo se spalovacím motorem, který vypouští
méně než 1 g CO2/kWh, měřeno v souladu s přímo použitelným předpisem Evropské unie upravujícím schvalování typu motorových vozidel a motorů z hlediska emisí z těžkých nákladních vozidel (Euro VI) a přímo použitelným předpisem Evropské unie, kterým se provádí jeho čl. 12, nebo
méně než 1 g CO2/km, měřeno v souladu s přímo použitelným předpisem Evropské unie upravujícím schvalování typu motorových vozidel z hlediska emisí z lehkých osobních vozidel a z užitkových vozidel (Euro 5 a Euro 6) a přímo použitelným předpisem Evropské unie, kterým se provádí jeho čl. 14.
Pro posouzení splnění minimálních podílů v obdobích podle odstavce 1 je rozhodující
v případě smluv uzavřených na veřejné zakázky podle § 2 odst. 1 písm. a) nebo b) datum uveřejnění oznámení o výsledku zadávacího řízení v Úředním věstníku Evropské unie nebo
v případě smluv uzavřených na veřejné služby v přepravě cestujících podle § 2 odst. 1 písm. c) datum uzavření smlouvy.
Společné plnění povinností
Zadavatelé nebo objednatelé mohou plnit povinnosti podle § 4 společně, pokud společné plnění povinností vykážou podle § 8 odst. 1 a 2.
Vykážou-li zadavatelé nebo objednatelé podle § 8 odst. 1 a 2 společné plnění povinností podle § 4, má se za to, že
je-li minimální podíl nízkoemisních vozidel splněn v součtu za všechny zadavatele nebo objednatele, kteří vykázali společné plnění povinností podle § 4, minimální podíl podle § 4 splnil každý z těchto zadavatelů nebo objednatelů, nebo
není-li minimální podíl nízkoemisních vozidel splněn v součtu za všechny zadavatele nebo objednatele, kteří vykázali společné plnění povinností podle § 4, minimální podíl podle § 4 nesplnil žádný z těchto zadavatelů nebo objednatelů.
Náhradní plnění povinností
Zadavatel nebo objednatel může do minimálních podílů nízkoemisních vozidel podle § 4 započítat i vozidla, která splní podmínky podle § 3 nebo § 4 odst. 4 v důsledku přestavby, k níž dojde v obdobích podle § 4 odst. 1, pokud náhradní plnění povinností vykáže podle § 8 odst. 3 a 4.
Pro posouzení období přestavby podle odstavce 1 je rozhodný okamžik zápisu změny údajů v
technickém průkazu silničního vozidla na základě schválení technické způsobilosti přestavěného vozidla v případě silničního vozidla, nebo
průkazu způsobilosti drážního vozidla na základě schválení technické způsobilosti přestavěného vozidla v případě vozidla určeného k provozu na dráze trolejbusové.
Vykazování plnění povinností
Zadavatel je povinen do 30 dnů od uzavření smlouvy podle § 2 odst. 1 písm. a) nebo b) nebo od konce každého kalendářního čtvrtletí v případě rámcové dohody nebo dynamického nákupního systému, u nichž uveřejňuje výsledek souhrnně, písemně sdělit Ministerstvu pro místní rozvoj ve vztahu ke smlouvě, které se veřejná zakázka týká, počet
vozidel spadajících do působnosti tohoto zákona,
nízkoemisních vozidel, s výjimkou vozidel, která splňují podmínky podle § 4 odst. 4, a
vozidel, která splňují podmínky podle § 4 odst. 4.
Sděluje-li údaje podle odstavce 1 centrální zadavatel, je povinen současně sdělit údaje podle odstavce 1 v členění na jednotlivé zadavatele, za které tento centrální zadavatel plní povinnost podle odstavce 1.
Objednatel je povinen předložit Ministerstvu dopravy písemnou souhrnnou zprávu o plnění povinností podle § 4, v níž uvede seznam smluv o veřejných službách v přepravě cestujících podle § 2 odst. 1 písm. c),
do 31. ledna 2026 za období ode dne nabytí účinnosti tohoto zákona do 31. prosince 2025 a
do 31. ledna 2031 za období od 1. ledna 2026 do 31. prosince 2030.
V případě smluv uzavřených na základě nabídkového řízení podle zákona o veřejných službách v přepravě cestujících je objednatel povinen uvést ve zprávě podle odstavce 3
evidenční číslo zakázky z oznámení o zahájení nabídkového řízení pro výběr dopravce k uzavření smlouvy o veřejných službách v přepravě cestujících uveřejněného ve Věstníku veřejných zakázek,
datum uzavření smlouvy,
odkaz na uveřejnění smlouvy, pokud byla uveřejněna, nebo text smlouvy, pokud nebyla uveřejněna, a
ve vztahu k oznamovaným smlouvám, jichž se zpráva týká, počet
vozidel spadajících do působnosti tohoto zákona včetně jejich kategorie,
nízkoemisních vozidel s výjimkou vozidel, která splňují podmínky podle § 4 odst. 4, včetně jejich kategorie, a
vozidel, která splňují podmínky podle § 4 odst. 4.
V případě smluv uzavřených na základě přímého zadání podle zákona o veřejných službách v přepravě cestujících je objednatel povinen uvést ve zprávě podle odstavce 3
datum zahájení jednání s dopravcem,
datum uzavření smlouvy,
odkaz na uveřejnění smlouvy, pokud byla uveřejněna, nebo text smlouvy, pokud nebyla uveřejněna, a
ve vztahu k oznamovaným smlouvám, jichž se zpráva týká, počet
vozidel spadajících do působnosti tohoto zákona včetně jejich kategorie,
nízkoemisních vozidel s výjimkou vozidel, která splňují podmínky podle § 4 odst. 4, včetně jejich kategorie, a
vozidel, která splňují podmínky podle § 4 odst. 4.
Povinnost podle
odstavce 1 se považuje za splněnou, pokud jsou údaje odeslány provozovateli Věstníku veřejných zakázek při plnění povinnosti podle § 126, 137 nebo 142 zákona o zadávání veřejných zakázek,
odstavce 2 se považuje za splněnou, pokud jsou údaje odeslány provozovateli Věstníku veřejných zakázek v žádosti o uveřejnění formuláře podle podmínek stanovených v provozním řádu provozovatele Věstníku veřejných zakázek zveřejněném na jeho internetových stránkách.
Společné plnění povinností podle § 5 může zadavatel nebo objednatel vykázat pouze prostřednictvím formuláře podle přílohy č. 2 nebo 3 k tomuto zákonu odeslaného ve strojově čitelném formátu prostřednictvím datové schránky nebo jako datovou zprávu podepsanou uznávaným elektronickým podpisem
Ministerstvu pro místní rozvoj, jde-li o veřejné zakázky podle § 2 odst. 1 písm. a) nebo b), nebo
Ministerstvu dopravy, jde-li o veřejné služby v přepravě cestujících podle § 2 odst. 1 písm. c).
Společné plnění povinností podle § 5 je vykázáno, pokud 2 nebo více zadavatelů nebo objednatelů, kteří mají v úmyslu plnit povinnosti podle § 4 společně, odešlou formulář podle odstavce 1
do 31. prosince 2025 za období ode dne nabytí účinnosti tohoto zákona do 31. prosince 2025, nebo
do 31. prosince 2030 za období od 1. ledna 2026 do 31. prosince 2030.
Náhradní plnění povinností podle § 6 může zadavatel vykázat pouze sdělením Ministerstvu pro místní rozvoj, jde-li o veřejné zakázky, nebo objednatel sdělením Ministerstvu dopravy, jde-li o veřejné služby v přepravě cestujících. V tomto sdělení zadavatel nebo objednatel jednoznačně identifikuje vozidla, která byla předmětem přestavby, a uvede popis technických změn provedených na vozidle.
Náhradní plnění povinností podle § 6 je vykázáno, pokud zadavatel nebo objednatel odešle sdělení podle odstavce 3 prostřednictvím datové schránky nebo jako datovou zprávu podepsanou uznávaným elektronickým podpisem
do 31. prosince 2025 za období ode dne nabytí účinnosti tohoto zákona do 31. prosince 2025, nebo
do 31. prosince 2030 za období od 1. ledna 2026 do 31. prosince 2030.
Zpracování údajů o vykázaném plnění povinností
Na základě údajů vykázaných podle § 7 a 8 Ministerstvo pro místní rozvoj nebo Ministerstvo dopravy vypočítá dosažené podíly nízkoemisních vozidel podle § 4 odst. 3 a 4 ve vztahu k jednotlivým zadavatelům nebo objednatelům a předá výsledky těchto výpočtů bez zbytečného odkladu Úřadu pro ochranu hospodářské soutěže (dále jen „Úřad“) včetně podkladů pro tento výpočet.
Dozor
Dozor nad dodržováním tohoto zákona vykonává Úřad.
Zadavatel nebo objednatel je povinen do 15 pracovních dnů ode dne doručení výzvy předložit Úřadu
smlouvu na veřejnou zakázku a, je-li to ve výzvě požadováno, dokumenty vztahující se k jejímu uzavření včetně dokumentů, které jsou součástí dokumentace o zadávacím řízení,
smlouvu o veřejných službách v přepravě cestujících a, je-li to ve výzvě požadováno, dokumenty vztahující se k jejímu uzavření včetně dokumentů, které jsou součástí dokumentace nabídkového řízení, nebo
technický průkaz silničního vozidla vykázaného podle § 8 odst. 3 nebo průkaz způsobilosti drážního vozidla, jde-li o vozidlo určené k provozu na dráze trolejbusové vykázané podle § 8 odst. 3.
Povinnost podle odstavce 2 je ve vztahu k dokumentům a informacím uloženým v elektronickém nástroji, který má certifikát shody podle § 213 odst. 4 zákona o zadávání veřejných zakázek, splněna i tehdy, pokud zadavatel zajistí Úřadu k těmto dokumentům a informacím přístup po celou dobu řízení o přestupku až do jeho pravomocného skončení. Platí, že takové dokumenty a informace jsou autentické, a to i v případě, že byly původně vytvořeny mimo elektronický nástroj, který má certifikát shody podle § 213 odst. 4 zákona o zadávání veřejných zakázek.
Přestupky
Zadavatel nebo objednatel se dopustí přestupku tím, že
nesplní některou z povinností podle § 4,
vykáže údaje podle § 8 odst. 3, které neodpovídají technickému průkazu silničního vozidla nebo průkazu způsobilosti drážního vozidla u vozidla určeného k provozu na dráze trolejbusové,
zmaří výkon dozoru Úřadu tím, že ani na základě jeho opakované výzvy podle § 10 odst. 2 nepředloží dokumenty, jejichž doručení je předmětem výzvy, nebo
nesplní povinnost podle § 10 odst. 2.
Zadavatel se dopustí přestupku tím, že nesdělí Ministerstvu pro místní rozvoj údaje podle § 7 odst. 1.
Centrální zadavatel se dopustí přestupku tím, že nesdělí Ministerstvu pro místní rozvoj údaje podle § 7 odst. 2.
Objednatel se dopustí přestupku tím, že nepředloží Ministerstvu dopravy písemnou souhrnnou zprávu podle § 7 odst. 3.
Za přestupek podle odstavce 1 písm. a), b) nebo c) lze uložit pokutu do 20 000 000 Kč.
Za přestupek podle odstavce 1 písm. d) nebo odstavce 2, 3 nebo 4 lze uložit pokutu do 200 000 Kč.
Přestupky podle tohoto zákona projednává Úřad.
Alespoň jedna oprávněná úřední osoba podílející se na řízení o přestupku vedeném u Úřadu v každém stupni musí mít vysokoškolské vzdělání získané v magisterském studijním programu v oblasti vzdělávání Právo nebo obdobné vysokoškolské vzdělání získané studiem na vysoké škole nezařazeným do oblasti vzdělávání. Ustanovení zákona o odpovědnosti za přestupky a řízení o nich, která se týkají požadavků na vzdělání oprávněných úředních osob, se na řízení o přestupcích podle tohoto zákona nepoužijí.
V případě přestupků podle tohoto zákona se § 13 odst. 1, § 15 až 17, 24, 25, § 35 písm. a), d) a e), § 38 písm. e), § 42, 45 a 48 až 50 zákona o odpovědnosti za přestupky a řízení o nich nepoužijí.
Na řízení o přestupcích podle tohoto zákona se § 68 písm. b) a c), § 70, 71, 82, 87, § 88 odst. 1 a 2, § 89, § 93 odst. 1 písm. d), g) a h) a § 95 odst. 3 zákona o odpovědnosti za přestupky a řízení o nich nepoužijí.
Seznam služeb pro účely § 2 odst. 1 písm. b)
Formulář pro oznámení o společném plnění povinností podle § 4, jde-li o veřejné zakázky podle § 2 odst. 1 písm. a) nebo b)
Formulář pro oznámení o společném plnění povinností podle § 4, jde-li o veřejné služby v přepravě cestujících podle § 2 odst. 1 písm. c)
