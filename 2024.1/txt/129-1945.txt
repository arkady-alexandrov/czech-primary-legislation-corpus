Z řádných a zatímních členů spolku „Česká filharmonie (Pražská filharmonie), sdružení hudebních umělců z povolání v Praze“ se zřizuje státní orchestr s názvem Česká filharmonie jako samostatný a samosprávný ústav se sídlem v Praze.
Náklady spojené se správou a provozem státního orchestru Česká filharmonie, pokud nejsou kryty vlastními jejími příjmy, hradí stát.
Práva a závazky spolku „Česká filharmonie (Pražská filharmonie), sdružení hudebních umělců z povolání“, přecházejí podle dohody se spolkem bez náhrady na státní orchestr Česká filharmonie.
Dohled na státní orchestr Česká filharmonie vykonává ministr školství a osvěty.
Podrobnosti o organisaci správy a provozu, o zásadách pro hospodaření a o doplňování orchestru stanoví organisačním řádem ministr školství a osvěty v dohodě s ministry financí a vnitra.
Služební a platové poměry členů a ostatních zaměstnanců státního orchestru Česká filharmonie upraví ministr školství a osvěty v dohodě s ministry financí, vnitra a ochrany práce a sociální péče.
