Česká republika je oprávněna přijmout úvěr od Evropské investiční banky na financování potřeb souvisejících s prováděním programů Podpora prevence před povodněmi II a Podpora obnovy, odbahnění a rekonstrukce rybníků a výstavby vodních nádrží, evidovaných v Informačním systému financování reprodukce majetku podle zvláštního právního předpisu. Úvěr může činit nejvýše 9 000 000 000 Kč a musí být splatný ve lhůtě do 30 let ode dne podpisu smlouvy o úvěru.
Úvěrovou smlouvu k přijetí úvěru podle odstavce 1 sjedná a uzavře jménem České republiky ministr financí.
O výši prostředků získaných úvěrem podle § 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O tuto výši se v příslušném rozpočtovém roce změní saldo státního rozpočtu a financující položky.
