Předmět úpravy
Tento zákon upravuje v souladu s právem Evropských společenství ochranu některých služeb v oblasti rozhlasového a televizního vysílání a služeb informační společnosti.
Pro účely tohoto zákona se rozumí:
chráněnou službou kterákoliv z následujících služeb poskytovaná za úplatu a na základě podmíněného přístupu:
rozhlasové a televizní vysílání,
služba informační společnosti
nebo poskytování podmíněného přístupu k výše uvedeným službám, pokud je poskytován jako samostatná služba,
podmíněným přístupem jakékoliv technické opatření nebo ujednání, případně technické opatření a ujednání, zajišťující přístup k chráněné službě ve srozumitelné formě, podmíněný předplatným nebo jinou formou předchozího individuálního oprávnění,
zařízením podmíněného přístupu jakékoliv zařízení nebo program navržené nebo převzaté za účelem umožnění přístupu k chráněné službě ve srozumitelné formě,
přiřazenou službou instalace, údržba nebo výměna zařízení podmíněného přístupu, jakož i poskytování obchodních sdělení ve vztahu k přiřazeným službám nebo k chráněným službám,
nedovoleným zařízením jakékoliv zařízení nebo program navržené nebo převzaté za účelem umožnění přístupu k chráněné službě ve srozumitelné formě bez souhlasu poskytovatele chráněné služby.
Je zakázáno
pro obchodní účely vyrábět, dovážet, šířit, prodávat, pronajímat nebo přechovávat nedovolená zařízení,
pro obchodní účely provádět instalaci, údržbu nebo náhradu nedovolených zařízení,
přímo nebo nepřímo propagovat jakýmkoliv způsobem nedovolená zařízení.
Aniž by byla dotčena ustanovení § 3 odst. 1, nelze omezovat
poskytování chráněných služeb nebo přiřazených služeb, jejichž zemí původu není Česká republika,
volný pohyb zařízení podmíněného přístupu.
Přestupky
Fyzická, právnická nebo podnikající fyzická osoba se dopustí přestupku tím, že
pro obchodní účely vyrábí, dováží, šíří, prodává, pronajímá nebo přechovává nedovolená zařízení,
pro obchodní účely provádí instalaci, údržbu nebo náhradu nedovolených zařízení,
přímo nebo nepřímo propaguje jakýmkoliv způsobem nedovolená zařízení.
Za přestupek podle odstavce 1 písm. a) lze uložit pokutu do 2 000 000 Kč a za přestupek podle odstavce 1 písm. b) a c) lze uložit pokutu do 500 000 Kč.
Přestupky podle tohoto zákona projednává Český telekomunikační úřad.
Pokuty vybírá a vymáhá Český telekomunikační úřad.
