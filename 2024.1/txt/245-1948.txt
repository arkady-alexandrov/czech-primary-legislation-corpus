Osoby maďarské národnosti, které dne 1. listopadu 1938 byly československými státními občany, mají bydliště na území Československé republiky a nejsou příslušníky cizího státu, nabývají bez dalšího československého státního občanství dnem, kdy tento zákon nabývá účinnosti, složí-li do 90 dnů od tohoto dne slib věrnosti Československé republice (§ 2, odst. 2).
Spolu s manželem, případně spolu s otcem anebo matkou, nabývají československého státního občanství nerozvedená manželka a nezletilé děti, pokud ho již nenabývají podle odstavce 1, mají-li bydliště na území Československé republiky.
Ustanovení odstavců 1 a 2 neplatí pro osoby, které se těžce provinily proti Československé republice anebo jejímu lidově demokratickému zřízení. Ministerstvo vnitra sestaví do 30 dní od vyhlášení tohoto zákona seznam těchto osob a dodá jej příslušným okresním národním výborům. Ustanovení odstavců 1 a 2 neplatí dále pro osoby, určené na výměnu podle dohody mezi Československem a Maďarskem o výměně obyvatelstva ze dne 27. září 1946, č. 145 Sb.
Výrok o nabytí československého státního občanství podle tohoto zákona přísluší okresnímu národnímu výboru.
O výkonu slibu věrnosti Československé republice platí všeobecné předpisy.
