ÚZEMNĚ SPRÁVNÍ ČLENĚNÍ STÁTU
Základní územně správní členění
Území České republiky se pro výkon státní správy člení na správní obvody krajů.
Správní obvod kraje s výjimkou správního obvodu hlavního města Prahy se člení na správní obvody obcí s rozšířenou působností.
Správní obvod obce s rozšířenou působností je vymezen výčtem území obcí a vojenských újezdů.
Území obce a území vojenského újezdu je vymezeno hranicí jednoho nebo více souvislých katastrálních území.
Další územně správní členění
Prostřednictvím správních obvodů obcí s rozšířenou působností jsou vymezeny okresy.
V hlavním městě Praze jsou na úrovni okresů vymezeny prostřednictvím správních obvodů městských částí obvody.
Členění správních obvodů krajů na správní obvody obcí s rozšířenou působností
Správní obvod Středočeského kraje se člení na správní obvody obcí s rozšířenou působností, kterými jsou Benešov, Beroun, Brandýs nad Labem-Stará Boleslav, Čáslav, Černošice, Český Brod, Dobříš, Hořovice, Kladno, Kolín, Kralupy nad Vltavou, Kutná Hora, Lysá nad Labem, Mělník, Mladá Boleslav, Mnichovo Hradiště, Neratovice, Nymburk, Poděbrady, Příbram, Rakovník, Říčany, Sedlčany, Slaný, Vlašim, Votice.
Správní obvod Jihočeského kraje se člení na správní obvody obcí s rozšířenou působností, kterými jsou Blatná, České Budějovice, Český Krumlov, Dačice, Jindřichův Hradec, Kaplice, Milevsko, Písek, Prachatice, Soběslav, Strakonice, Tábor, Trhové Sviny, Třeboň, Týn nad Vltavou, Vimperk, Vodňany.
Správní obvod Plzeňského kraje se člení na správní obvody obcí s rozšířenou působností, kterými jsou Blovice, Domažlice, Horažďovice, Horšovský Týn, Klatovy, Kralovice, Nepomuk, Nýřany, Plzeň, Přeštice, Rokycany, Stod, Stříbro, Sušice, Tachov.
Správní obvod Karlovarského kraje se člení na správní obvody obcí s rozšířenou působností, kterými jsou Aš, Cheb, Karlovy Vary, Kraslice, Mariánské Lázně, Ostrov, Sokolov.
Správní obvod Ústeckého kraje se člení na správní obvody obcí s rozšířenou působností, kterými jsou Bílina, Děčín, Chomutov, Kadaň, Litoměřice, Litvínov, Louny, Lovosice, Most, Podbořany, Roudnice nad Labem, Rumburk, Teplice, Ústí nad Labem, Varnsdorf, Žatec.
Správní obvod Libereckého kraje se člení na správní obvody obcí s rozšířenou působností, kterými jsou Česká Lípa, Frýdlant, Jablonec nad Nisou, Jilemnice, Liberec, Nový Bor, Semily, Tanvald, Turnov, Železný Brod.
Správní obvod Královéhradeckého kraje se člení na správní obvody obcí s rozšířenou působností, kterými jsou Broumov, Dobruška, Dvůr Králové nad Labem, Hořice, Hradec Králové, Jaroměř, Jičín, Kostelec nad Orlicí, Náchod, Nová Paka, Nové Město nad Metují, Nový Bydžov, Rychnov nad Kněžnou, Trutnov, Vrchlabí.
Správní obvod Pardubického kraje se člení na správní obvody obcí s rozšířenou působností, kterými jsou Česká Třebová, Hlinsko, Holice, Chrudim, Králíky, Lanškroun, Litomyšl, Moravská Třebová, Pardubice, Polička, Přelouč, Svitavy, Ústí nad Orlicí, Vysoké Mýto, Žamberk.
Správní obvod Kraje Vysočina se člení na správní obvody obcí s rozšířenou působností, kterými jsou Bystřice nad Pernštejnem, Havlíčkův Brod, Humpolec, Chotěboř, Jihlava, Moravské Budějovice, Náměšť nad Oslavou, Nové Město na Moravě, Pacov, Pelhřimov, Světlá nad Sázavou, Telč, Třebíč, Velké Meziříčí, Žďár nad Sázavou.
Správní obvod Jihomoravského kraje se člení na správní obvody obcí s rozšířenou působností, kterými jsou Blansko, Boskovice, Brno, Břeclav, Bučovice, Hodonín, Hustopeče, Ivančice, Kuřim, Kyjov, Mikulov, Moravský Krumlov, Pohořelice, Rosice, Slavkov u Brna, Šlapanice, Tišnov, Veselí nad Moravou, Vyškov, Znojmo, Židlochovice.
Správní obvod Olomouckého kraje se člení na správní obvody obcí s rozšířenou působností, kterými jsou Hranice, Jeseník, Konice, Lipník nad Bečvou, Litovel, Mohelnice, Olomouc, Prostějov, Přerov, Šternberk, Šumperk, Uničov, Zábřeh.
Správní obvod Moravskoslezského kraje se člení na správní obvody obcí s rozšířenou působností, kterými jsou Bílovec, Bohumín, Bruntál, Český Těšín, Frenštát pod Radhoštěm, Frýdek-Místek, Frýdlant nad Ostravicí, Havířov, Hlučín, Jablunkov, Karviná, Kopřivnice, Kravaře, Krnov, Nový Jičín, Odry, Opava, Orlová, Ostrava, Rýmařov, Třinec, Vítkov.
Správní obvod Zlínského kraje se člení na správní obvody obcí s rozšířenou působností, kterými jsou Bystřice pod Hostýnem, Holešov, Kroměříž, Luhačovice, Otrokovice, Rožnov pod Radhoštěm, Uherské Hradiště, Uherský Brod, Valašské Klobouky, Valašské Meziříčí, Vizovice, Vsetín, Zlín.
Vymezení okresů
Ve správním obvodu Středočeského kraje je okres
Benešov vymezen správními obvody obcí s rozšířenou působností Benešov, Vlašim a Votice,
Beroun vymezen správními obvody obcí s rozšířenou působností Beroun a Hořovice,
Kladno vymezen správními obvody obcí s rozšířenou působností Kladno a Slaný,
Kolín vymezen správními obvody obcí s rozšířenou působností Český Brod a Kolín,
Kutná Hora vymezen správními obvody obcí s rozšířenou působností Čáslav a Kutná Hora,
Mělník vymezen správními obvody obcí s rozšířenou působností Kralupy nad Vltavou, Mělník a Neratovice,
Mladá Boleslav vymezen správními obvody obcí s rozšířenou působností Mladá Boleslav a Mnichovo Hradiště,
Nymburk vymezen správními obvody obcí s rozšířenou působností Lysá nad Labem, Nymburk a Poděbrady,
Praha-východ vymezen správními obvody obcí s rozšířenou působností Brandýs nad Labem-Stará Boleslav a Říčany,
Praha-západ vymezen správním obvodem obce s rozšířenou působností Černošice,
Příbram vymezen správními obvody obcí s rozšířenou působností Dobříš, Příbram a Sedlčany,
Rakovník vymezen správním obvodem obce s rozšířenou působností Rakovník.
Ve správním obvodu Jihočeského kraje je okres
České Budějovice vymezen správními obvody obcí s rozšířenou působností České Budějovice, Trhové Sviny a Týn nad Vltavou,
Český Krumlov vymezen správními obvody obcí s rozšířenou působností Český Krumlov a Kaplice,
Jindřichův Hradec vymezen správními obvody obcí s rozšířenou působností Dačice, Jindřichův Hradec a Třeboň,
Písek vymezen správními obvody obcí s rozšířenou působností Milevsko a Písek,
Prachatice vymezen správními obvody obcí s rozšířenou působností Prachatice a Vimperk,
Strakonice vymezen správními obvody obcí s rozšířenou působností Blatná, Strakonice a Vodňany,
Tábor vymezen správními obvody obcí s rozšířenou působností Soběslav a Tábor.
Ve správním obvodu Plzeňského kraje je okres
Domažlice vymezen správními obvody obcí s rozšířenou působností Domažlice a Horšovský Týn,
Klatovy vymezen správními obvody obcí s rozšířenou působností Horažďovice, Klatovy a Sušice,
Plzeň-jih vymezen správními obvody obcí s rozšířenou působností Blovice, Nepomuk, Přeštice a Stod,
Plzeň-město vymezen správním obvodem obce s rozšířenou působností Plzeň,
Plzeň-sever vymezen správními obvody obcí s rozšířenou působností Kralovice a Nýřany,
Rokycany vymezen správním obvodem obce s rozšířenou působností Rokycany,
Tachov vymezen správními obvody obcí s rozšířenou působností Stříbro a Tachov.
Ve správním obvodu Karlovarského kraje je okres
Cheb vymezen správními obvody obcí s rozšířenou působností Aš, Cheb a Mariánské Lázně,
Karlovy Vary vymezen správními obvody obcí s rozšířenou působností Karlovy Vary a Ostrov,
Sokolov vymezen správními obvody obcí s rozšířenou působností Kraslice a Sokolov.
Ve správním obvodu Ústeckého kraje je okres
Děčín vymezen správními obvody obcí s rozšířenou působností Děčín, Rumburk a Varnsdorf,
Chomutov vymezen správními obvody obcí s rozšířenou působností Chomutov a Kadaň,
Litoměřice vymezen správními obvody obcí s rozšířenou působností Litoměřice, Lovosice a Roudnice nad Labem,
Louny vymezen správními obvody obcí s rozšířenou působností Louny, Podbořany a Žatec,
Most vymezen správními obvody obcí s rozšířenou působností Litvínov a Most,
Teplice vymezen správními obvody obcí s rozšířenou působností Bílina a Teplice,
Ústí nad Labem vymezen správním obvodem obce s rozšířenou působností Ústí nad Labem.
Ve správním obvodu Libereckého kraje je okres
Česká Lípa vymezen správními obvody obcí s rozšířenou působností Česká Lípa a Nový Bor,
Jablonec nad Nisou vymezen správními obvody obcí s rozšířenou působností Jablonec nad Nisou, Tanvald a Železný Brod,
Liberec vymezen správními obvody obcí s rozšířenou působností Frýdlant a Liberec,
Semily vymezen správními obvody obcí s rozšířenou působností Jilemnice, Semily a Turnov.
Ve správním obvodu Královéhradeckého kraje je okres
Hradec Králové vymezen správními obvody obcí s rozšířenou působností Hradec Králové a Nový Bydžov,
Jičín vymezen správními obvody obcí s rozšířenou působností Hořice, Jičín a Nová Paka,
Náchod vymezen správními obvody obcí s rozšířenou působností Broumov, Jaroměř, Náchod a Nové Město nad Metují,
Rychnov nad Kněžnou vymezen správními obvody obcí s rozšířenou působností Dobruška, Kostelec nad Orlicí a Rychnov nad Kněžnou,
Trutnov vymezen správními obvody obcí s rozšířenou působností Dvůr Králové nad Labem, Trutnov a Vrchlabí.
Ve správním obvodu Pardubického kraje je okres
Chrudim vymezen správními obvody obcí s rozšířenou působností Hlinsko a Chrudim,
Pardubice vymezen správními obvody obcí s rozšířenou působností Holice, Pardubice a Přelouč,
Svitavy vymezen správními obvody obcí s rozšířenou působností Litomyšl, Moravská Třebová, Polička a Svitavy,
Ústí nad Orlicí vymezen správními obvody obcí s rozšířenou působností Česká Třebová, Králíky, Lanškroun, Ústí nad Orlicí, Vysoké Mýto a Žamberk.
Ve správním obvodu Kraje Vysočina je okres
Havlíčkův Brod vymezen správními obvody obcí s rozšířenou působností Havlíčkův Brod, Chotěboř a Světlá nad Sázavou,
Jihlava vymezen správními obvody obcí s rozšířenou působností Jihlava a Telč,
Pelhřimov vymezen správními obvody obcí s rozšířenou působností Humpolec, Pacov a Pelhřimov,
Třebíč vymezen správními obvody obcí s rozšířenou působností Moravské Budějovice, Náměšť nad Oslavou a Třebíč,
Žďár nad Sázavou vymezen správními obvody obcí s rozšířenou působností Bystřice nad Pernštejnem, Nové Město na Moravě, Velké Meziříčí a Žďár nad Sázavou.
Ve správním obvodu Jihomoravského kraje je okres
Blansko vymezen správními obvody obcí s rozšířenou působností Blansko a Boskovice,
Brno-město vymezen správním obvodem obce s rozšířenou působností Brno,
Brno-venkov vymezen správními obvody obcí s rozšířenou působností Ivančice, Kuřim, Pohořelice, Rosice, Šlapanice, Tišnov a Židlochovice,
Břeclav vymezen správními obvody obcí s rozšířenou působností Břeclav, Hustopeče a Mikulov,
Hodonín vymezen správními obvody obcí s rozšířenou působností Hodonín, Kyjov a Veselí nad Moravou,
Vyškov vymezen správními obvody obcí s rozšířenou působností Bučovice, Slavkov u Brna a Vyškov,
Znojmo vymezen správními obvody obcí s rozšířenou působností Moravský Krumlov a Znojmo.
Ve správním obvodu Olomouckého kraje je okres
Jeseník vymezen správním obvodem obce s rozšířenou působností Jeseník,
Olomouc vymezen správními obvody obcí s rozšířenou působností Litovel, Olomouc, Šternberk a Uničov,
Prostějov vymezen správními obvody obcí s rozšířenou působností Konice a Prostějov,
Přerov vymezen správními obvody obcí s rozšířenou působností Hranice, Lipník nad Bečvou a Přerov,
Šumperk vymezen správními obvody obcí s rozšířenou působností Mohelnice, Šumperk a Zábřeh.
Ve správním obvodu Moravskoslezského kraje je okres
Bruntál vymezen správními obvody obcí s rozšířenou působností Bruntál, Krnov a Rýmařov,
Frýdek-Místek vymezen správními obvody obcí s rozšířenou působností Frýdek-Místek, Frýdlant nad Ostravicí, Jablunkov a Třinec,
Karviná vymezen správními obvody obcí s rozšířenou působností Bohumín, Český Těšín, Havířov, Karviná a Orlová,
Nový Jičín vymezen správními obvody obcí s rozšířenou působností Bílovec, Frenštát pod Radhoštěm, Kopřivnice, Nový Jičín a Odry,
Opava vymezen správními obvody obcí s rozšířenou působností Hlučín, Kravaře, Opava a Vítkov,
Ostrava-město vymezen správním obvodem obce s rozšířenou působností Ostrava.
Ve správním obvodu Zlínského kraje je okres
Kroměříž vymezen správními obvody obcí s rozšířenou působností Bystřice pod Hostýnem, Holešov a Kroměříž,
Uherské Hradiště vymezen správními obvody obcí s rozšířenou působností Uherské Hradiště a Uherský Brod,
Vsetín vymezen správními obvody obcí s rozšířenou působností Rožnov pod Radhoštěm, Valašské Meziříčí a Vsetín,
Zlín vymezen správními obvody obcí s rozšířenou působností Luhačovice, Otrokovice, Valašské Klobouky, Vizovice a Zlín.
Vymezení obvodů hlavního města Prahy
Ve správním obvodu hlavního města Prahy je na úrovni okresů vymezeno 10 obvodů, kterými jsou: Praha 1, Praha 2, Praha 3, Praha 4, Praha 5, Praha 6, Praha 7, Praha 8, Praha 9, Praha 10.
Výkon působnosti některých obcí s rozšířenou působností mimo správní obvod
Obce Černošice a Brandýs nad Labem-Stará Boleslav mohou vykonávat svou působnost na svých pracovištích zřízených za tím účelem v hlavním městě Praze.
Obec Nýřany může vykonávat svou působnost na svém pracovišti zřízeném za tím účelem v Plzni.
Obec Šlapanice může vykonávat svou působnost na svém pracovišti zřízeném za tím účelem v Brně.
Zmocňovací ustanovení
Ministerstvo vnitra stanoví vyhláškou správní obvody obcí s rozšířenou působností výčtem území obcí a vojenských újezdů.
Ministerstvo vnitra stanoví vyhláškou území obvodů hlavního města Prahy výčtem území městských částí.
Ministerstvo vnitra může vyhláškou stanovit, že některé obce náleží do jiného okresu, než do kterého náleží správní obvod obce s rozšířenou působností, do něhož náleží tyto obce.
