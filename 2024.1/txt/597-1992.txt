Uplynutím dne 31. prosince 1992 se zrušuje Československý rozhlas.
Uplynutím dne 31. prosince 1992 se zrušuje Československá televize.
Uplynutím dne 31. prosince 1992 se zrušuje Československá tisková kancelář.
Nemovité a movité věci ve vlastnictví České a Slovenské Federativní Republiky, k nimž přísluší právo hospodaření Československému rozhlasu, Československé televizi a Československé tiskové kanceláři, majetková a jiná práva České a Slovenské Federativní Republiky, k nimž přísluší právo hospodaření Československému rozhlasu, Československé televizi a Československé tiskové kanceláři, dále práva a povinnosti z pracovněprávních vztahů, majetková práva s výjimkou majetkových práv nehmotné povahy a jiná práva a závazky Československého rozhlasu, Československé televize a Československé tiskové kanceláře na území České republiky přecházejí dnem uvedeným v § 1 na Českou republiku, pokud zákon České národní rady nestanoví jinak.
Nemovité a movité věci ve vlastnictví České a Slovenské Federativní Republiky, k nimž přísluší právo hospodaření Československému rozhlasu, Československé televizi a Československé tiskové kanceláři, majetková a jiná práva České a Slovenské Federativní Republiky, k nimž přísluší právo hospodaření Československému rozhlasu, Československé televizi a Československé tiskové kanceláři, dále práva a povinnosti z pracovněprávních vztahů, majetková práva s výjimkou majetkových práv nehmotné povahy a jiná práva a závazky Československého rozhlasu, Československé televize a Československé tiskové kanceláře na území Slovenské republiky přecházejí dnem uvedeným v § 1 na Slovenskou republiku, pokud zákon Národní rady Slovenské republiky nestanoví jinak.
Majetková práva nehmotné povahy se převádějí na základě smlouvy podle zvláštních předpisů.
U majetku, u něhož nelze uplatnit hledisko uvedené v odstavcích 1 až 3, se při dělení majetku Československého rozhlasu, Československé televize a Československé tiskové kanceláře použije hledisko odpovídající v zásadě podílu počtu obyvatelstva České republiky a Slovenské republiky, podle něhož přechází majetek na Českou republiku a na Slovenskou republiku v poměru dva ku jedné.
Organizace uvedené v § 1 nemohou mimo obvyklé hospodaření uzavírat smlouvy o převodu vlastnictví majetku, k němuž jim přísluší právo hospodaření.
Organizace uvedené v § 1 mohou uzavírat nájemní a jiné smlouvy o užívání majetku, k němuž jim přísluší právo hospodaření jen na dobu do dne přechodu tohoto majetku na organizace určené zákony České národní rady nebo zákony Národní rady Slovenské republiky. Nájemní smlouvy uzavřené na dobu delší než k 31. prosince 1992 pozbývají po dni 31. prosince 1992 platnosti.
Výjimky z ustanovení odstavce 1 může v odůvodněných případech povolit vláda České a Slovenské Federativní Republiky.
