Předmět úpravy
Tento zákon upravuje v návaznosti na přímo použitelný předpis Evropské unie některé postupy a podmínky pro výkon práva občana členského státu Evropské unie podílet se na demokratickém životě Evropské unie prostřednictvím evropské občanské iniciativy (dále jen „občanská iniciativa“).
Ověřování prohlášení o podpoře občanské iniciativy
Prohlášení o podpoře občanské iniciativy podle přímo použitelného předpisu Evropské unie ověřuje Ministerstvo vnitra.
Ministerstvo vnitra ověří prohlášení o podpoře občanské iniciativy a vydá skupině organizátorů občanské iniciativy potvrzení podle přímo použitelného předpisu Evropské unie do 3 měsíců ode dne obdržení žádosti skupiny organizátorů občanské iniciativy.
Další činnosti na úseku občanské iniciativy
Ministerstvo vnitra plní úkoly kontaktního místa, které skupinám organizátorů občanské iniciativy poskytuje bezplatně informace a pomoc na úseku občanské iniciativy.
Přestupky
Člen skupiny organizátorů občanské iniciativy se dopustí přestupku tím, že předloží prohlášení o podpoře občanské iniciativy podle přímo použitelného předpisu Evropské unie
ačkoli ví, že osobní údaje některé z podepsaných osob ve formuláři prohlášení o podpoře občanské iniciativy
jsou smyšlené, nebo
byly do tohoto formuláře zapsány jinou než podepsanou osobou, nebo
poté, kdy ve formuláři prohlášení o podpoře občanské iniciativy sám některou z tam uvedených osob podepsal a zapsal její
osobní údaje, nebo
smyšlené osobní údaje.
Za přestupek podle odstavce 1 lze uložit pokutu do
100 000 Kč, jde-li o přestupek podle písmene a) bodu 1,
200 000 Kč, jde-li o přestupek podle písmene a) bodu 2,
300 000 Kč, jde-li o přestupek podle písmene b) bodu 2,
400 000 Kč, jde-li o přestupek podle písmene b) bodu 1.
Přestupky podle tohoto zákona projednává v prvním stupni Ministerstvo vnitra.
