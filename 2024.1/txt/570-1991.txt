Živnostenské úřady
Živnostenskými úřady jsou
obecní živnostenské úřady, kterými jsou odbory obecních úřadů obcí s rozšířenou působností, a na území hlavního města Prahy živnostenské odbory úřadů městských částí určených Statutem hlavního města Prahy,
krajské živnostenské úřady, kterými jsou odbory krajských úřadů, a na území hlavního města Prahy živnostenský odbor Magistrátu hlavního města Prahy,
Živnostenský úřad České republiky.
Obecní živnostenský úřad
Obecní živnostenský úřad vykonává činnosti v rozsahu stanoveném živnostenským zákonem, plní další úkoly stanovené zvláštními právními předpisy a dále jako centrální registrační místo
přijímá přihlášky k registraci nebo oznámení určené správci daně od osob podnikajících na základě živnostenského oprávnění,
přijímá oznámení a hlášení v oblasti sociálního zabezpečení od fyzických osob podnikajících na základě živnostenského oprávnění, a to v rozsahu stanoveném zvláštními právními předpisy,
přijímá oznámení osob podnikajících na základě živnostenského oprávnění o vzniku volných pracovních míst nebo jejich obsazení,
přijímá oznámení a hlášení fyzických osob podnikajících na základě živnostenského oprávnění vůči zdravotním pojišťovnám v rozsahu stanoveném zvláštním právním předpisem.
Obecní živnostenský úřad předává ve lhůtě stanovené zvláštním právním předpisem podání, která obdrží podle odstavce 1, příslušným správním úřadům, které dále postupují podle příslušných zvláštních právních předpisů. Přitom obecní živnostenský úřad neposuzuje úplnost nebo věcnou správnost těchto podání.
Obecní živnostenský úřad je provozovatelem živnostenského rejstříku.
Obecní živnostenský úřad plní funkci jednotného kontaktního místa podle zvláštního právního předpisu.
Krajský živnostenský úřad
Krajský živnostenský úřad
vykonává řídící, koordinační, kontrolní a metodickou činnost, a to včetně výkonu funkce centrálních registračních míst a jednotných kontaktních míst, vůči obecním živnostenským úřadům ve svém správním obvodu; obecním živnostenským úřadům ve svém správním obvodu může nařídit provedení živnostenské kontroly,
rozhoduje o odvolání proti rozhodnutím obecních živnostenských úřadů ve svém správním obvodu,
spolupracuje na úseku živnostenského podnikání s příslušnými správními úřady, v jejichž působnosti jsou odvětví, ve kterých se provozuje živnostenské podnikání, s hospodářskými komorami, podnikatelskými svazy a sdruženími,
je oprávněn vyžadovat od ústředních správních úřadů potřebná stanoviska a vyjádření,
je provozovatelem živnostenského rejstříku,
plní další úkoly stanovené zvláštními právními předpisy.
Stanoviska a vyjádření podle odstavce 1 písm. d) jsou příslušné orgány povinny sdělit krajskému živnostenskému úřadu do 15 dnů.
Živnostenský úřad České republiky
Živnostenský úřad České republiky
zpracovává koncepce v oblasti živnostenského podnikání,
vykonává řídící, koordinační, kontrolní a metodickou činnost vůči krajským živnostenským úřadům; může nařídit živnostenským úřadům provedení živnostenské kontroly,
v zákonem stanovených případech rozhoduje jako správní orgán první instance,
rozhoduje o odvolání proti rozhodnutím krajských živnostenských úřadů,
je správcem živnostenského rejstříku,
spolupracuje na úseku živnostenského podnikání s příslušnými správními úřady, v jejichž působnosti jsou odvětví, ve kterých se provozuje živnostenské podnikání, s hospodářskými komorami, podnikatelskými svazy a sdruženími,
je oprávněn vyžadovat od ústředních správních úřadů potřebná stanoviska a vyjádření,
plní další úkoly stanovené zvláštními právními předpisy.
Stanoviska a vyjádření podle odstavce 1 písm. g) jsou příslušné orgány povinny sdělit Živnostenskému úřadu České republiky do 15 dnů.
Společná, přechodná a závěrečná ustanovení
Zaměstnanci obcí, krajů a státu zařazení do živnostenských úřadů jsou oprávněni
požadovat potřebné doklady, údaje a písemná nebo ústní vysvětlení týkající se předmětu jejich činnosti v rozsahu stanoveném živnostenským zákonem.
Zaměstnanci obcí, krajů a státu zařazení do živnostenských úřadů jsou povinni
zachovávat mlčenlivost o skutečnostech, o kterých se dozvěděli v souvislosti s výkonem své činnosti. Porušením povinnosti mlčenlivosti není plnění povinností vůči příslušnému orgánu podle zvláštního právního předpisu o boji proti legalizaci výnosů z trestné činnosti nebo zvláštního právního předpisu o provádění mezinárodních sankcí za účelem udržování mezinárodního míru a bezpečnosti, ochrany základních lidských práv a boje proti terorismu.
Činnosti vykonávané obecními živnostenskými úřady a krajskými živnostenskými úřady jsou výkonem státní správy v přenesené působnosti.
Do doby zřízení Živnostenského úřadu České republiky vykonává jeho působnost Ministerstvo průmyslu a obchodu České republiky.
