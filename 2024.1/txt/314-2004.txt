Česká republika je oprávněna přijmout úvěry od Evropské investiční banky na financování výstavby silničního okruhu kolem hlavního města Prahy, část jihozápadní, v celkové výši 310 000 000 EUR. Jednotlivé úvěry budou splatné ve lhůtě do 25 let ode dne podpisu příslušné smlouvy o úvěru, nejpozději však do 31. prosince 2030.
Silniční okruh kolem hlavního města Prahy, část jihozápadní, tvoří dálniční a silniční úseky
SO - 513 Vestec – Lahovice,
SO - 514 Lahovice – Slivenec,
II/101 Jesenice obchvat.
Smlouvy o úvěrech uvedených v odstavci 1 sjedná a uzavře jménem České republiky ministr financí.
O prostředky získané úvěry uvedenými v § 1 odst. 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O toto překročení se v příslušném rozpočtovém roce mění saldo státního rozpočtu a příslušné financující položky.
