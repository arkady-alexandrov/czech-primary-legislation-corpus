Ke dni nabytí účinnosti tohoto zákona zaniká bez likvidace
Povodí Labe, akciová společnost, se sídlem v Hradci Králové, ul. Víta Nejedlého 951,
Povodí Moravy, akciová společnost, se sídlem v Brně, Dřevařská 11,
Povodí Odry, akciová společnost, se sídlem v Ostravě 1, Varenská 49,
Povodí Ohře, akciová společnost, se sídlem v Chomutově, Bezručova 4219,
Povodí Vltavy, akciová společnost, se sídlem v Praze 5, Holečkova 8.
Dnem účinnosti tohoto zákona vzniká
Povodí Labe, státní podnik, se sídlem v Hradci Králové, ul. Víta Nejedlého 951,
Povodí Moravy, státní podnik, se sídlem v Brně, Dřevařská 11,
Povodí Odry, státní podnik, se sídlem v Ostravě 1, Varenská 49,
Povodí Ohře, státní podnik, se sídlem v Chomutově, Bezručova 4219,
Povodí Vltavy, státní podnik, se sídlem v Praze 5, Holečkova 8,
(dále jen „Povodí“).
Postavení, právní poměry, činnost, sloučení, splynutí a rozdělení Povodí se ode dne nabytí účinnosti tohoto zákona řídí ustanoveními zákona o státním podniku, pokud tento zákon nestanoví jinak.
Funkci zakladatele Povodí jménem státu vykonává Ministerstvo zemědělství.
Na nakládání s majetkem státu podle tohoto zákona nelze použít ustanovení zákona o podmínkách převodu majetku státu na jiné osoby.
Přechod vlastnického práva
Věci ve vlastnictví jednotlivých akciových společností uvedených v § 1 odst. 1 písm. a) až e) přecházejí ke dni nabytí účinnosti tohoto zákona do vlastnictví státu. K témuž dni vzniká k těmto věcem a dále k věcem ve vlastnictví státu, které tyto akciové společnosti užívají ke dni nabytí účinnosti tohoto zákona, právo hospodaření příslušným Povodím uvedeným v § 1 odst. 2 písm. a) až e).
Přechod ostatních práv a povinností
Ke dni nabytí účinnosti tohoto zákona přecházejí z jednotlivých akciových společností uvedených v § 1 odst. 1 písm. a) až e) všechna práva, s výjimkou vlastnického práva, a všechny povinnosti, včetně pracovněprávních vztahů, na příslušná Povodí uvedená v § 1 odst. 2 písm. a) až e).
Za hodnotu práv a povinností, které přecházejí podle odstavce 1, se u jednotlivých Povodí považuje hodnota práv a závazků, evidovaná ke dni nabytí účinnosti tohoto zákona v účetnictví příslušné akciové společnosti, vedeném v souladu s právními předpisy. Obdobně to platí pro hodnotu věcí, k nimž vzniká podle § 2 právo hospodaření jednotlivým Povodím.
Určeným majetkem u jednotlivých Povodí jsou pozemky a stavby, včetně vodohospodářských děl, k nimž jim vzniklo právo hospodaření podle § 2.
Jednotlivá Povodí vytvářejí a používají fond kulturních a sociálních potřeb podle zvláštního právního předpisu, do kterého se převede zůstatek sociálního fondu.
Počáteční minimální výše rezervního a investičního fondu, fondu rozvoje a odměn se rovná výši těchto fondů příslušné akciové společnosti ke dni nabytí účinnosti tohoto zákona.
Hlavní předmět činnosti Povodí
Hlavním předmětem činnosti Povodí je správa vodohospodářsky významných vodních toků, vodních toků tvořících státní hranici, jakož i provoz a údržba vodohospodářských děl ve vlastnictví státu.
Povodí vykonávají dále činnosti s hlavním předmětem činnosti související a činnosti svěřené jim tímto zákonem a zvláštními právními předpisy.
Povodí mohou majetek, k němuž jim vzniklo právo hospodaření, užívat k podnikání jen v rozsahu a za podmínek stanovených zakladatelem.
Společná, přechodná a závěrečná ustanovení
Předsedové představenstev jednotlivých akciových společností uvedených v § 1 odst. 1 se stávají ke dni nabytí účinnosti tohoto zákona řediteli příslušných Povodí; tuto funkci vykonává každý z nich do doby jmenování nového ředitele příslušného Povodí.
Jmenování nových ředitelů Povodí a jmenování a volba jejich dozorčích rad bude provedena nejpozději do 2 měsíců ode dne nabytí účinnosti tohoto zákona.
Ke dni nabytí účinnosti tohoto zákona končí funkční období členů představenstva a členů dozorčích rad akciových společností uvedených v § 1 odst. 1.
Akcie akciových společností se dnem nabytí účinnosti tohoto zákona ruší.
Živnostenská oprávnění vydaná akciovým společnostem uvedeným v § 1 odst. 1 ke dni nabytí účinnosti tohoto zákona přecházejí na příslušná Povodí uvedená v § 1 odst. 2, na něž práva a povinnosti z jednotlivých akciových společností přecházejí podle § 3.
Ředitelé jednotlivých Povodí písemně oznámí příslušným živnostenským úřadům do 30 dnů ode dne nabytí účinnosti tohoto zákona pokračování v provozování živností příslušné zaniklé akciové společnosti.
Zakladatel předloží příslušnému krajskému soudu, který vede obchodní rejstřík, nejpozději do 3 měsíců ode dne nabytí účinnosti tohoto zákona návrh na výmaz zaniklých akciových společností uvedených v § 1 odst. 1 a návrh na zápis jednotlivých Povodí uvedených v § 1 odst. 2 do obchodního rejstříku.
Návrh na zápis každého Povodí do obchodního rejstříku obsahuje
název a sídlo Povodí,
hlavní předmět činnosti Povodí,
rozsah a podmínky podnikání stanovené zakladatelem,
jméno, příjmení, rodné číslo a trvalý pobyt ředitele Povodí,
jména, příjmení, rodná čísla a trvalý pobyt členů dozorčí rady Povodí,
označení a adresu ministerstva, které vykonává funkci zakladatele,
jméno, příjmení a funkční zařazení osoby oprávněné jednat jménem ministerstva vykonávajícího funkci zakladatele,
celkovou účetní hodnotu určeného majetku (§ 3 odst. 3) Povodí,
výši rezervního fondu Povodí ke dni nabytí účinnosti tohoto zákona, která je jeho minimální výší.
K návrhu na zápis Povodí do obchodního rejstříku se připojují
potvrzení auditora o celkové výši hodnoty určeného majetku,
potvrzení auditora o výši rezervního fondu ke dni nabytí účinnosti tohoto zákona,
ověřené fotokopie živnostenských oprávnění.
Zápis v obchodním rejstříku na podkladě návrhu podle odstavců 1 až 3, předloženého zakladatelem, má deklaratorní povahu.
Dojde-li ke změně některého z údajů uvedených v odstavci 2, zapisovaných do obchodního rejstříku, podá zakladatel bezodkladně příslušnému soudu, který vede obchodní rejstřík, návrh na zápis takové změny v obchodním rejstříku.
Zakladatel předloží příslušnému katastrálnímu úřadu nejpozději do 3 měsíců od dne nabytí účinnosti tohoto zákona návrh na záznam příslušných změn, vyplývajících z tohoto zákona, v operátech katastru nemovitostí, včetně vyznačení práva hospodaření k nemovitostem pro příslušné Povodí.
Katastrální úřad provede změny v katastru nemovitostí záznamem ke dni nabytí účinnosti tohoto zákona.
