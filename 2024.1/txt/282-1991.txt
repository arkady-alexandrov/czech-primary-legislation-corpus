Zřizuje se Česká inspekce životního prostředí (dále jen „inspekce“) jako orgán státní správy, který je podřízen ministerstvu životního prostředí České republiky (dále jen „ministerstvo“).
Inspekce se člení na ústředí a oblastní inspektoráty. V čele inspekce je ředitel; jeho výběr, jmenování a odvolání se řídí zákonem o státní službě. V čele oblastního inspektorátu je vedoucí; jeho výběr, jmenování a odvolání se řídí zákonem o státní službě.
Inspekce je organizační složkou státu a účetní jednotkou.
Působnost inspekce v jednotlivých složkách životního prostředí stanoví tento zákon a další zákony.
Úkoly inspekce plní inspektoři. Inspektoři se při výkonu kontroly podle tohoto zákona nebo podle jiných právních předpisů prokazují průkazem inspekce, který je dokladem o jejich pověření ke kontrole.
Působnost inspekce v ochraně lesa
Inspekce dozírá na dodržování ustanovení právních předpisů a rozhodnutí týkajících se funkcí lesů jako složky životního prostředí, právnickými a fyzickými osobami.
Inspekce zjišťuje nedostatky a škody na funkcích lesa jako složce životního prostředí, jejich příčiny a osoby zodpovědné za jejich vznik nebo trvání.
Inspekce vyžaduje odstranění a nápravu zjištěných nedostatků, jejich příčin a škodlivých následků a ukládá opatření k jejich odstranění a nápravě.
Inspekce provádí kontrolu uložených opatření. Zjistí-li, že opatření nejsou splněna, je oprávněna stanovit k jejich splnění náhradní lhůtu.
Inspekce je oprávněna v případě hrozící škody nařídit omezení, popřípadě zastavení výroby nebo jiné činnosti až do doby odstranění nedostatků a jejich příčin.
Fyzická, právnická nebo podnikající fyzická osoba se dopustí přestupku tím, že
neoprávněně používají lesní půdu k jiným účelům než pro plnění funkcí lesů,
při zpracování lesního hospodářského plánu a jeho realizaci ohrozí životní prostředí, popřípadě způsobí jeho poškození,
vytvoří podmínky pro působení škodlivých biotických a abiotických činitelů,
neplní opatření uložená orgány životního prostředí podle zvláštních zákonů a tohoto zákona,
neplní povinnosti stanovené zvláštním právním předpisem,
a svým jednáním ohrozí nebo poškodí životní prostředí v lesích.
Za přestupek podle odstavce 1 lze uložit pokutu do 5 000 000 Kč.
Přestupky podle odstavce 1 projednává inspekce.
Je-li přestupek podle tohoto zákona spáchán opakovaně po nabytí právní moci rozhodnutí o přestupku, uloží se pokuta až do výše 10 000 000 Kč. Přestupek je spáchán opakovaně, jestliže od nabytí právní moci rozhodnutí o stejném přestupku, z něhož byl obviněný uznán vinným, do jeho spáchání neuplynulo 12 měsíců.
O zahájení řízení o přestupku informuje inspekce současně příslušný orgán státní správy lesního hospodářství.
O odvolání proti rozhodnutí inspekce o přestupku rozhoduje ministerstvo.
Inspektoři jsou oprávněni nosit při výkonu povinností vyplývajících z pracovního poměru lesnický stejnokroj se státním znakem a služebním označením.
Inspektoři jsou lesní stráží.
Inspektor může příkazem na místě uložit pokutu za přestupek podle tohoto zákona.
