Česká republika je oprávněna přijmout úvěry od Evropské investiční banky na financování výstavby dálnice D8 v úseku mezi Trmicemi a státní hranicí České republiky se Spolkovou republikou Německo v celkové výši 12 000 000 000 Kč. Jednotlivé úvěry budou splatné ve lhůtě do 25 let ode dne podpisu příslušné smlouvy o úvěru, nejpozději však do 31. prosince 2031.
Úsek dálnice D8 mezi Trmicemi a státní hranicí České republiky se Spolkovou republikou Německo zahrnuje stavby označené v projektové dokumentaci jako:
D8 – 0807/IA Trmice – Knínice – hlavní trasa km 76,556 – 88,800
D8 – 0807/IB most přes tratě ČD v Trmicích
D8 – 0807/IC most na trati ČD Ústí nad Labem – Most
D8 – 0807/ID most na trati ČD Děčín – Oldřichov
D8 – 0807/IIE most Knínice
D8 – 0807/IIF tunel Libouchec
D8 – 0807/IIG tunel Panenská
D8 – 0807/IIH trasa Petrovice – hraniční most
D8 – 0807/IIJ průzkumné štoly tunel Panenská
D8 – 0807/II hraniční most.
Smlouvy o úvěrech uvedených v odstavci 1 sjedná a uzavře jménem České republiky ministr financí.
O prostředky získané úvěry uvedenými v § 1 odst. 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O toto překročení se v příslušném rozpočtovém roce mění saldo státního rozpočtu a příslušné financující položky.
