Státní dluhopisový program na úhradu části schodku státního rozpočtu České republiky za rok 2011 převyšujícího rozpočtovaný schodek
Účelem státního dluhopisového programu na úhradu části schodku státního rozpočtu České republiky za rok 2011 převyšujícího rozpočtovaný schodek je získání peněžních prostředků v částce, o niž skutečný schodek hospodaření podle státního rozpočtu České republiky na rok 2011 převýšil schodek rozpočtovaný.
Maximální rozsah tohoto státního dluhopisového programu je 7 788 190 000 Kč.
Státní dluhopisový program na úhradu dalších závazků státu splatných v roce 2013
Účelem státního dluhopisového programu na úhradu dalších závazků státu je získání peněžních prostředků na úhradu
jistin státního dluhu splatných v roce 2013,
jistin státních dluhopisů s dobou splatnosti delší než 1 rok, odkupovaných z trhu v roce 2013,
závazků z případného rozhodnutí o předčasném splacení jistin zajišťovacích derivátových operací,
závazků z případného rozhodnutí o předčasném splacení úvěrů od Evropské investiční banky,
závazků z případného rozhodnutí o předčasném splacení státních dluhopisů.
Státní dluhopisy uvedené v odstavci 1 písm. b) mohou být odkoupeny z trhu v roce 2013 až do výše 30 000 000 000 Kč.
Maximální rozsah tohoto státního dluhopisového programu je 149 139 400 000 Kč.
Splatnost závazků
Závazky vyplývající ze státních dluhopisových programů podle tohoto zákona budou splaceny nejpozději uplynutím 105 let ode dne nabytí účinnosti tohoto zákona.
