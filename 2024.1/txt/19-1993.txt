ÚVODNÍ USTANOVENÍ
Zřizuje se Puncovní úřad jako správní úřad, který je podřízen ministerstvu průmyslu a obchodu (dále jen „ministerstvo“).
V čele Puncovního úřadu je předseda; jeho výběr, jmenování a odvolání se řídí zákonem o státní službě.
Orgány státní správy České republiky v oblasti puncovnictví a zkoušení drahých kovů jsou
ministerstvo,
Puncovní úřad.
PŮSOBNOST ORGÁNŮ STÁTNÍ SPRÁVY ČESKÉ REPUBLIKY V OBLASTI PUNCOVNICTVÍ A ZKOUŠENÍ DRAHÝCH KOVŮ
Ministerstvo
organizuje a řídí státní službu pro drahé kovy,
řídí Puncovní úřad,
rozhoduje o opravných prostředcích proti rozhodnutím Puncovního úřadu,
stanoví obecně závazným právním předpisem výši poplatků za úkony prováděné Puncovním úřadem (dále jen „puncovní poplatky“) a způsob jejich placení.
Puncovní úřad
vykonává puncovní kontrolu a puncovní inspekci,
přiděluje a zrušuje výrobní značky výrobcům tuzemského zboží,5) a přiděluje a zrušuje odpovědnostní značky obchodníkům dovážejícím cizí zboží,
vede seznam registrovaných slitin z drahých kovů,
vydává, popřípadě odebírá výrobcům slitin drahých kovů osvědčení o další odborné způsobilosti a vydává osvědčení o zápisu klenotnické slitiny do seznamu registrovaných slitin,
rozhoduje o ponechání přidělené výrobní značky nebo odpovědnostní značky,
ověřuje ryzost dentálních drahých kovů a slitin při ražbě českých mincí z drahých kovů,
na žádost ověřuje ryzost lístkového zlata nebo stříbra a jiných věcí z drahých kovů,
na žádost provádí expertní činnost v oboru puncovnictví, zkoušení a analytické chemie drahých kovů a hospodaření s drahými kovy,
nakládá s výrobky a věcmi z drahých kovů, které stát nabyl podle zvláštních předpisů nebo na základě mezinárodních smluv,
vyjadřuje se k návrhům českých norem v oboru zkoušení a analytické chemie drahých kovů,
ukládá pokuty podle puncovního zákona,
plní další úkoly vyplývající ze zvláštních právních předpisů.
Předseda Puncovního úřadu může pro výkon činností podle puncovního zákona zřizovat podle potřeby pracoviště Puncovního úřadu, kterými jsou pobočky a expozitury.
Ke zřízení nebo zrušení pobočky je třeba předchozího souhlasu ministerstva.
Pobočka
vykonává puncovní kontrolu a puncovní inspekci,
ověřuje ryzost dentálních drahých kovů a slitin při ražbě českých mincí z drahých kovů,
na žádost ověřuje ryzost lístkového zlata nebo stříbra a v rozsahu stanoveném předsedou Puncovního úřadu i jiných věcí z drahých kovů.
Expozitura
vykonává puncovní kontrolu,
na žádost ověřuje ryzost lístkového zlata nebo stříbra a v rozsahu stanoveném předsedou Puncovního úřadu i jiných věcí z drahých kovů.
Za úkony podle § 4 písm. b), c), d) a e) vybírá Puncovní úřad správní poplatky podle zvláštních předpisů.
Za výkon puncovní kontroly a za úkony podle § 4 písm. f) až h) a l) vybírá Puncovní úřad puncovní poplatky, jejichž výše je stanovena obecně závazným právním předpisem [§ 3 písm. d)].
V případech, kdy za úkon Puncovního úřadu podle § 4 písm. g), h) a l) není stanoven puncovní poplatek obecně závazným právním předpisem, sjedná se cena za tento úkon podle cenových předpisů.
Příjmy za úkony Puncovního úřadu jsou příjmem státního rozpočtu.
Puncovní úřad při splnění oznamovací povinnosti určí výrobci nebo obchodníkovi pracoviště Puncovního úřadu (dále jen „příslušné pracoviště“), které je svým umístěním nejbližší jeho sídlu nebo místu trvalého pobytu, pokud se o příslušném pracovišti nedohodnou jinak.
Výrobce nebo obchodník má právo po předchozím písemném oznámení Puncovnímu úřadu změnit příslušné pracoviště. Bez souhlasu Puncovního úřadu se výrobce nebo obchodník nemůže současně obracet na více pracovišť Puncovního úřadu.
Jiné fyzické a právnické osoby než výrobci a obchodníci se mohou obrátit na kterékoliv pracoviště Puncovního úřadu. Požadovaný úkon nesmí být odmítnut, pokud pracoviště tuto činnost vykonává.
