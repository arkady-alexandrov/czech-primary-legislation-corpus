Česká republika je oprávněna přijmout úvěr od Evropské investiční banky na financování investičních potřeb souvisejících s prováděním projektu českých dálnic B ve výši 170 000 000 EUR, splatný ve lhůtě do 30. října 2021.
Projektem českých dálnic B se rozumí příprava, výstavba a kontrola těchto dálničních úseků:
R35 – 3509 Slavonín – Přáslavice,
D11 – 1104 Libice – Chýšť,
D11 – 1105 Chýšť – Hradec Králové,
D8 – 0805 Lovosice – Řehlovice.
Úvěrovou smlouvu k přijetí úvěru podle odstavce 1 sjednává jménem České republiky ministr financí.
O prostředky získané úvěrem podle § 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O toto překročení se v příslušném rozpočtovém roce mění saldo státního rozpočtu a financující položky.
