Zřizují se tyto ústřední orgány státní správy České republiky:
ministerstvo pro hospodářskou politiku a rozvoj,
ministerstvo pro správu národního majetku a jeho privatizaci,
ministerstvo zemědělství,
ministerstvo státní kontroly.
Zrušují se tyto ústřední orgány státní správy České republiky:
Česká komise pro plánování a vědeckotechnický rozvoj,
ministerstvo zemědělství a výživy,
ministerstvo lesního hospodářství a dřevozpracujícího průmyslu,
Výbor lidové kontroly České republiky,
Český geologický úřad.
Dosavadní působnost vyplývající ze zákonů a dalších obecně závazných právních předpisů přechází
z České komise pro plánování a vědeckotechnický rozvoj na ministerstvo pro hospodářskou politiku a rozvoj,
z ministerstva financí ve věcech odstátnění a následné privatizace národního majetku na ministerstvo pro správu národního majetku a jeho privatizaci,
z ministerstva výstavby a stavebnictví ve věcech výroby stavebních hmot s výjimkou kamenoprůmyslu, prefabrikovaných výrobků a stavebního strojírenství na ministerstvo průmyslu,
z ministerstva zemědělství a výživy
ve věcech ochrany zemědělského půdního fondu na ministerstvo životního prostředí,
v ostatních věcech na ministerstvo zemědělství,
z ministerstva lesního hospodářství a dřevozpracujícího průmyslu
ve věcech průmyslu papíru a celulózy a dřevozpracujícího průmyslu na ministerstvo průmyslu,
ve věcech ochrany lesního půdního fondu a lesního hospodářského plánu na ministerstvo životního prostředí,
v ostatních věcech na ministerstvo zemědělství,
z ministerstva životního prostředí ve věcech vodního hospodářství, s výjimkou ochrany přirozené akumulace vod a vodních zdrojů a ochrany jakosti povrchových a podzemních vod, na ministerstvo zemědělství,
z Výboru lidové kontroly České republiky na ministerstvo státní kontroly,
z Českého geologického úřadu na ministerstvo životního prostředí.
Práva a povinnosti z pracovněprávních a jiných vztahů přecházejí v souvislosti s přechodem působnosti podle tohoto zákona
z České komise pro plánování a vědeckotechnický rozvoj na ministerstvo pro hospodářskou politiku a rozvoj,
z ministerstva financí na ministerstvo pro správu národního majetku a jeho privatizaci,
z ministerstva výstavby a stavebnictví na ministerstvo průmyslu,
z ministerstva zemědělství a výživy na ministerstvo zemědělství a na ministerstvo životního prostředí,
z ministerstva lesního hospodářství a dřevozpracujícího průmyslu na ministerstvo průmyslu, na ministerstvo zemědělství a na ministerstvo životního prostředí,
z ministerstva životního prostředí na ministerstvo zemědělství,
z Výboru lidové kontroly České republiky na ministerstvo státní kontroly,
z Českého geologického úřadu na ministerstvo životního prostředí.
O přechodu práv a povinností podle odstavce 4 písm. b) až f) uzavřou uvedené ústřední orgány státní správy České republiky dohodu, kterou blíže vymezí mezi sebou tato práva a povinnosti. V dohodě zejména určí, kteří pracovníci přecházejí do pracovního poměru k ústředním orgánům státní správy České republiky, na které přechází působnost podle tohoto zákona.
