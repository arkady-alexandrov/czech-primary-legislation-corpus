Tento zákon upravuje financování
zvláštního příspěvku horníkům, na které vznikl nárok do 31. 12. 1992,
deputátního uhlí a dříví, na které vznikl nárok do 16. 1. 1992, a
náhrad za ztrátu na výdělku, na které vznikl nárok do 31. 12. 1992,
vyplácených po dni účinnosti tohoto zákona podle zvláštních právních předpisů právnickými osobami – organizacemi uhelného, uranového a rudného hornictví (dále jen „sociálně zdravotní dávky horníků“).
Výplaty sociálně zdravotních dávek horníků se hradí dotací poskytovanou ze státního rozpočtu podle zvláštního právního předpisu. Na poskytnutí této dotace mají právnické osoby uvedené v odstavci 1 právní nárok.
