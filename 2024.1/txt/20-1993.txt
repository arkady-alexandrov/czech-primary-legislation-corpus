Úvodní ustanovení
Zřizuje se Úřad pro technickou normalizaci, metrologii a státní zkušebnictví (dále jen „Úřad“) jako správní úřad se sídlem v Praze, který je podřízen Ministerstvu průmyslu a obchodu (dále jen „ministerstvo“). Úřad je účetní jednotkou.
V čele Úřadu je předseda; jeho výběr, jmenování a odvolání se řídí zákonem o státní službě.
Orgány státní správy v oblasti technické normalizace, metrologie a státního zkušebnictví jsou
ministerstvo,
Úřad.
Působnost orgánů státní správy v oblasti technické normalizace, metrologie a státního zkušebnictví
Ministerstvo v oblasti technické normalizace, metrologie a státního zkušebnictví
vypracovává návrh koncepce rozvoje tohoto odvětví,
řídí Úřad a Český metrologický institut,
rozhoduje o opravných prostředcích proti rozhodnutím Úřadu.
Úřad v oblasti technické normalizace, metrologie a státního zkušebnictví
řídí a zabezpečuje metrologii v rozsahu stanoveném zvláštním právním předpisem,3)
zabezpečuje jednotnost a správnost stanovených měřidel a měření a výkon státní metrologie v rozsahu stanoveném zákonem,
rozhoduje o opravných prostředcích proti rozhodnutím metrologických orgánů,
zabezpečuje organizaci přípravy převzetí technických předpisů Evropských společenství přejímaných nařízeními vlády,
smluvně zabezpečuje úkoly vyplývající z mezinárodních smluv, kterými je Česká republika vázána, a úkoly vyplývající z požadavků ministerstev a jiných ústředních správních úřadů.
