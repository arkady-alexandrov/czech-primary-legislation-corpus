Zřizují se tyto ústřední orgány státní správy:
Ministerstvo pro místní rozvoj,
Ministerstvo dopravy a spojů,
Úřad pro ochranu hospodářské soutěže,
Úřad pro státní informační systém.
Zrušují se tyto ústřední orgány státní správy:
Ministerstvo hospodářství,
Ministerstvo pro hospodářskou soutěž,
Ministerstvo dopravy,
Česká komise pro vědecké hodnosti.
Zrušuje se Úřad pro legislativu a veřejnou správu České republiky.
Působnost ústředních orgánů státní správy, které jsou uvedeny v odstavci 1, stanoví zvláštní zákony.
Dosavadní působnost vyplývající ze zákonů a dalších právních předpisů přechází
z Ministerstva hospodářství
ve věcech telekomunikací a pošt na Ministerstvo dopravy a spojů,
ve věcech profesní přípravy učňů na povolání na Ministerstvo školství, mládeže a tělovýchovy,
ve věcech malých a středních podniků, s výjimkou regionální podpory podnikání, ve věcech živností, podpory exportu, tvorby jednotné surovinové politiky, využívání nerostného bohatství, rozvoje techniky a technologií, technické normalizace, metrologie a státního zkušebnictví na Ministerstvo průmyslu a obchodu,
ve věcech regionální politiky, včetně regionální podpory podnikání, politiky bydlení, rozvoje domovního a bytového fondu a ve věcech nájmu bytů a nebytových prostor, územního plánování a stavebního řádu, investiční politiky a cestovního ruchu na Ministerstvo pro místní rozvoj,
ve věcech geologického průzkumu na Ministerstvo životního prostředí,
ve věcech hospodářské mobilizace a hospodářských opatření potřebných pro zabezpečení obrany na Správu státních hmotných rezerv,
ve věcech státního informačního systému na Úřad pro státní informační systém;
z Ministerstva dopravy na Ministerstvo dopravy a spojů;
z Ministerstva životního prostředí ve věcech vodního hospodářství, s výjimkou ochrany přirozené akumulace vod, ochrany vodních zdrojů a ochrany jakosti povrchových a podzemních vod, na Ministerstvo zemědělství;
z Ministerstva zdravotnictví ve věcech zdravotnického školství na Ministerstvo školství, mládeže a tělovýchovy;
z Ministerstva pro hospodářskou soutěž na Úřad pro ochranu hospodářské soutěže;
z České komise pro vědecké hodnosti na Ministerstvo školství, mládeže a tělovýchovy;
z Úřadu pro legislativu a veřejnou správu České republiky ve věcech plnění úkolů spojených s legislativní činností vlády na Ministerstvo spravedlnosti.
Práva a povinnosti z pracovněprávních a jiných právních vztahů přecházejí v souvislosti s přechodem působnosti podle odstavce 5 ke dni účinnosti tohoto zákona
z Ministerstva hospodářství na Ministerstvo dopravy a spojů, Ministerstvo školství, mládeže a tělovýchovy, Ministerstvo průmyslu a obchodu, Ministerstvo životního prostředí, Ministerstvo pro místní rozvoj, Správu státních hmotných rezerv a na Úřad pro státní informační systém;
z Ministerstva dopravy na Ministerstvo dopravy a spojů;
z Ministerstva zdravotnictví na Ministerstvo školství, mládeže a tělovýchovy;
z Ministerstva pro hospodářskou soutěž na Úřad pro ochranu hospodářské soutěže;
z České komise pro vědecké hodnosti na Ministerstvo školství, mládeže a tělovýchovy.
O přechodu práv a povinností podle odstavce 6 uzavřou ministerstva dopravy a spojů, školství, mládeže a tělovýchovy, průmyslu a obchodu, životního prostředí, pro místní rozvoj, zdravotnictví, Správa státních hmotných rezerv a Úřad pro státní informační systém příslušné dohody, kterými mezi sebou blíže vymezí tato práva a povinnosti. O přesunech rozpočtových prostředků uzavřou ústřední orgány státní správy uvedené v předchozí větě delimitační protokoly, které předloží ke schválení a k provedení rozpočtových opatření Ministerstvu financí.
Práva a povinnosti z pracovněprávních a jiných právních vztahů přecházejí ke dni účinnosti tohoto zákona z Úřadu pro legislativu a veřejnou správu České republiky na Ministerstvo spravedlnosti.
