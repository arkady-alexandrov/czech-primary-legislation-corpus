Předmět úpravy
Tento zákon upravuje povinnosti fyzických a právnických osob související se zákazem použití, vývoje, výroby, skladování a převodu kazetové munice stanoveným k provedení Úmluvy o kazetové munici (dále jen „Úmluva“).
Zákaz kazetové munice
Zakazuje se používat kazetovou munici nebo její součástky.
Nestanoví-li tento zákon jinak, zakazuje se
vyvíjet a vyrábět kazetovou munici nebo její součástky,
nabývat, vlastnit, držet, skladovat a shromažďovat kazetovou munici nebo její součástky,
převádět kazetovou munici nebo její součástky a obchodovat s nimi,
napomáhat, podporovat či nutit kohokoli, aby se zabýval zakázanými činnostmi podle odstavce 1 nebo podle písmen a) až c).
Zakazuje se používat a převádět patentová práva na výrobu kazetové munice nebo jejích součástek a práva k patentům na výrobní postupy určené pro výrobu kazetové munice nebo jejích součástek.
Povolené nakládání s kazetovou municí
Česká republika zastoupená Ministerstvem obrany (dále jen „ministerstvo“) může nabývat, mít v držení nebo převést na jinou smluvní stranu Úmluvy nezbytně nutné množství kazetové munice pro účely vývoje nebo výcviku techniky vyhledávání, odstraňování anebo ničení kazetové munice a za účelem vývoje prostředků proti kazetové munici.
Zničení kazetové munice
Ministerstvo ve lhůtě do 8 let ode dne nabytí účinnosti tohoto zákona zajistí zničení veškeré kazetové munice nacházející se na území České republiky; to neplatí, jde-li o kazetovou munici podle § 3.
Právnické nebo podnikající fyzické osoby mohou se souhlasem ministerstva po dobu 8 let ode dne nabytí účinnosti tohoto zákona držet a skladovat kazetovou munici, kterou jim ministerstvo předalo za účelem jejího zničení podle odstavce 1.
Přestupky právnických a podnikajících fyzických osob
Právnická nebo podnikající fyzická osoba se dopustí přestupku tím, že poruší některý ze zákazů stanovených v § 2.
Za přestupek podle odstavce 1 lze uložit pokutu do 50 000 000 Kč.
Společná ustanovení k přestupkům
Přestupky podle tohoto zákona projednává ministerstvo.
Pokuty vybírá ministerstvo.
Ohlašovací povinnost
Majitelé patentů pro výrobu kazetové munice nebo jejích součástek a majitelé patentů na výrobní postupy určené pro výrobu kazetové munice nebo jejích součástek jsou povinni ohlásit tuto skutečnost ministerstvu do 90 dnů ode dne nabytí účinnosti tohoto zákona; pokud se stali majiteli patentů po nabytí účinnosti tohoto zákona, do 90 dnů ode dne, kdy se stali majiteli patentů.
