ÚVODNÍ USTANOVENÍ
Předmět úpravy
Tento zákon upravuje
mimořádný zánik určeného příslušenství daně odpuštěním a
mimořádný zánik některých nedoplatků na dani a na příslušenství daně.
Obecná ustanovení
Při zániku určeného příslušenství daně odpuštěním a zániku některých nedoplatků na dani a na příslušenství daně se postupuje podle daňového řádu, pokud tento zákon nestanoví jinak.
Daní se pro účely tohoto zákona rozumí daň, poplatek nebo jiné obdobné peněžité plnění spravované
orgány Finanční správy České republiky,
orgány Celní správy České republiky,
Ministerstvem financí,
soudy nebo Vězeňskou službou České republiky.
Daní se pro účely tohoto zákona rozumí také místní poplatek nebo odvod za porušení rozpočtové kázně, pokud do 30. září 2023 rozhodne svým usnesením zastupitelstvo
obce, že se tento zákon použije na místní poplatek nebo odvod za porušení rozpočtové kázně, které spravuje obecní úřad této obce,
hlavního města Prahy, že se tento zákon použije na místní poplatek nebo odvod za porušení rozpočtové kázně, které spravuje Magistrát hlavního města Prahy nebo úřad městské části hlavního města Prahy, nebo
kraje, že se tento zákon použije na odvod za porušení rozpočtové kázně, který spravuje krajský úřad tohoto kraje.
Daní pro účely tohoto zákona není clo a jeho příslušenství.
Nedoplatek na úroku z prodlení nebo jeho obdobě podle jiného zákona, které se nestanovují rozhodnutím, se pro účely tohoto zákona považuje za vzniklý dnem, kdy pominuly podmínky pro další vznik tohoto úroku nebo jeho obdoby podle jiného zákona.
MIMOŘÁDNÝ ZÁNIK URČENÉHO PŘÍSLUŠENSTVÍ DANĚ ODPUŠTĚNÍM
Rozhodný nedoplatek
Rozhodným nedoplatkem se pro účely tohoto zákona rozumí nedoplatek na dani nebo na příslušenství daně fyzické osoby, který
vznikl do rozhodného dne a
je, popřípadě byl evidován u správce daně do rozhodného dne.
Předmět zániku určeného příslušenství daně odpuštěním
Předmětem zániku odpuštěním je určené příslušenství daně, které dosud nebylo uhrazeno.
Určeným příslušenstvím daně se pro účely tohoto zákona rozumí
úrok z prodlení nebo jeho obdoba podle jiného zákona,
úrok z posečkané částky,
penále,
pokuta za opožděné tvrzení daně,
náklady řízení včetně exekučních nákladů.
Rozhodné období a rozhodný den
Rozhodným obdobím je období od 1. července 2023 do 30. listopadu 2023.
Rozhodným dnem je 30. září 2022.
Zánik určeného příslušenství daně odpuštěním
Určené příslušenství daně zaniká odpuštěním, pokud
dlužník požádal během rozhodného období o jeho odpuštění a
došlo k úplnému uhrazení rozhodného nedoplatku, se kterým toto příslušenství souvisí, do 30. listopadu 2023.
Platba učiněná během rozhodného období, která je určena na úhradu rozhodného nedoplatku podle odstavce 1, se při určení pořadí úhrady daně použije v souladu s žádostí o odpuštění určeného příslušenství daně, pokud byla tato žádost podána nejpozději v den této platby.
Určené příslušenství daně zaniká odpuštěním také, pokud
dlužník požádal během rozhodného období o rozložení úhrady rozhodného nedoplatku na splátky podle § 7 a
došlo k úplnému uhrazení rozhodného nedoplatku, se kterým toto příslušenství souvisí, nejpozději ve dnech splatnosti jednotlivých splátek.
Exekuční náklady zanikají odpuštěním pouze v případě, že došlo k uhrazení nebo zániku všech nedoplatků, pro které byla daňová exekuce nařízena.
Nelze-li žádosti podle odstavce 1 nebo 3 vyhovět, správce daně o tom žadatele vhodným způsobem vyrozumí.
Uhrazením rozhodného nedoplatku se rozumí též jeho zánik podle tohoto zákona.
Rozhodne-li zastupitelstvo podle § 2 odst. 3 po začátku rozhodného období, považuje se žádost podle tohoto zákona, která byla podána přede dnem rozhodnutí zastupitelstva, za podanou ke dni tohoto rozhodnutí. K témuž dni se považuje za učiněnou také platba, která byla
určena na úhradu rozhodného nedoplatku, se kterým souvisí příslušenství podle této žádosti, a
učiněna přede dnem rozhodnutí zastupitelstva, nejdříve však společně s touto žádostí.
Rozložení úhrady rozhodného nedoplatku na splátky
Úhrada rozhodného nedoplatku je rozložena na splátky ode dne podání žádosti dlužníka o toto rozložení úhrady, pokud
je tato žádost podána během rozhodného období,
se ke dni podání žádosti nejedná o rozhodný nedoplatek, u kterého je povoleno posečkání jeho úhrady nebo rozložení jeho úhrady na splátky,
je jednotlivý rozhodný nedoplatek ke dni podání žádosti vyšší než 5 000 Kč a
se nejedná o nedoplatek na záloze na daň.
Úhrada rozhodného nedoplatku podle odstavce 1 je rozložena na 12 po sobě jdoucích měsíčních splátek, jejichž splatnost je v případě první splátky 30. listopadu 2023 a v případě dalších splátek v poslední den příslušného kalendářního měsíce; připadne-li poslední den příslušného kalendářního měsíce na sobotu, neděli nebo svátek, je v případě dané splátky splatnost v nejblíže následující pracovní den.
První až předposlední splátka odpovídá podílu rozhodného nedoplatku a počtu splátek, který se zaokrouhluje na celé koruny nahoru. Poslední splátka činí zbývající část rozhodného nedoplatku.
Není-li některá ze splátek uhrazena nejpozději v den splatnosti podle odstavce 2 nebo ve výši podle odstavce 3, pozbývá toto rozložení úhrady účinnosti uplynutím dne nedodržení některé z těchto podmínek. Správce daně žadatele o této skutečnosti vhodným způsobem vyrozumí.
Přijetí žádosti podle odstavce 1 není předmětem správního poplatku.
Je-li ke dni podání žádosti rozhodný nedoplatek vymáhán daňovou exekucí a jsou-li splněny podmínky podle odstavce 1, správce daně tuto exekuci odloží.
Důsledky rozložení úhrady rozhodného nedoplatku na splátky
Úhrada určeného příslušenství daně, které souvisí s rozhodným nedoplatkem, jehož úhrada byla rozložena na splátky podle § 7, je po dobu trvání tohoto rozložení na splátky posečkána.
Po dobu rozložení úhrady rozhodného nedoplatku na splátky podle § 7 a po dobu posečkání úhrady určeného příslušenství daně podle odstavce 1 neběží lhůta pro placení daně.
Vyloučení zániku určeného příslušenství daně odpuštěním
Určené příslušenství daně nezanikne odpuštěním u rozhodného nedoplatku, který je vymáhán
soudním exekutorem, nebo
podle zákona upravujícího mezinárodní pomoc při vymáhání některých finančních pohledávek.
Zvláštní způsob podání žádosti
Je-li žádost podle tohoto zákona podána ve formě elektronické kopie dokumentu opatřeného vlastnoručním podpisem, považuje se za potvrzenou podle § 71 odst. 3 daňového řádu.
Potvrzení podání podle § 71 odst. 3 daňového řádu lze v případě žádosti podle tohoto zákona učinit také pomocí elektronické kopie dokumentu opatřeného vlastnoručním podpisem, zaslané na elektronickou adresu zveřejněnou správcem daně.
MIMOŘÁDNÝ ZÁNIK NĚKTERÝCH NEDOPLATKŮ NA DANI A NA PŘÍSLUŠENSTVÍ DANĚ
