Česká republika je oprávněna přijmout úvěr od Evropské investiční banky na financování programu Rozvoj materiálně technické základny Masarykovy univerzity v Brně do výše 95 000 000 EUR, splatný ve lhůtě do 31. prosince 2026.
Úvěrovou smlouvu k přijetí úvěru podle odstavce 1 sjednává jménem České republiky ministr financí.
O prostředky získané úvěrem podle § 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O toto překročení se v příslušném rozpočtovém roce mění saldo státního rozpočtu a financující položky.
