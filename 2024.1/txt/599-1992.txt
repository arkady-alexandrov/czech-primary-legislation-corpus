Uplynutím dne 31. prosince 1992 se zrušuje Československá akademie věd.
Nemovité a movité věci, majetková práva s výjimkou majetkových práv nehmotné povahy ve vlastnictví České a Slovenské Federativní Republiky, k nimž přísluší právo hospodaření Československé akademii věd, dále práva a povinnosti z pracovněprávních vztahů, jakož i jiná práva a závazky Československé akademie věd na území České republiky přecházejí dnem uvedeným v § 1 na organizaci určenou zákonem České národní rady.
Nemovité a movité věci, majetková práva s výjimkou majetkových práv nehmotné povahy ve vlastnictví České a Slovenské Federativní Republiky, k nimž přísluší právo hospodaření Československé akademii věd, dále práva a povinnosti z pracovněprávních vztahů, jakož i jiná práva a závazky Československé akademie věd na území Slovenské republiky přecházejí dnem uvedeným v § 1 na organizaci určenou zákonem Národní rady Slovenské republiky.
Majetková práva nehmotné povahy se převádějí na základě smlouvy podle zvláštních předpisů.
Majetek České a Slovenské Federativní Republiky, k němuž přísluší právo hospodaření Československé akademii věd a který leží mimo území České a Slovenské Federativní Republiky, bude ke dni uvedenému v § 1 vypořádán podle zásady odpovídající podílu počtu obyvatel České republiky a Slovenské republiky, podle něhož přechází majetek na nástupnické organizace v České republice a na nástupnické organizace ve Slovenské republice v poměru dva ku jedné.
Uplynutím dne 31. prosince 1992 se zrušují:
zákon č. 54/1963 Sb., o Československé akademii věd;
zákonné opatření předsednictva Federálního shromáždění č. 26/1970 Sb., kterým se mění a doplňuje zákon č. 54/1963 Sb., o Československé akademii věd;
zákon č. 91/1977 Sb., kterým se mění a doplňuje zákon č. 54/1963 Sb., o Československé akademii věd, ve znění zákonného opatření předsednictva Federálního shromáždění č. 26/1970 Sb.;
zákon č. 164/1990 Sb., kterým se doplňuje zákon č. 54/1963 Sb., o Československé akademii věd, ve znění zákonného opatření předsednictva Federálního shromáždění č. 26/1970 Sb. a zákona č. 91/1977 Sb.;
zákon č. 299/1990 Sb., kterým se mění a doplňuje zákon č. 54/1963 Sb., o Československé akademii věd, ve znění zákonného opatření předsednictva Federálního shromáždění č. 26/1970 Sb., zákona č. 91/1977 Sb. a zákona č. 164/1990 Sb.
