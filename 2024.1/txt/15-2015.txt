ZRUŠENÍ VOJENSKÉHO ÚJEZDU BRDY, STANOVENÍ HRANIC VOJENSKÝCH ÚJEZDŮ A ZMĚNA HRANIC KRAJŮ
Zrušení vojenského újezdu Brdy
Vojenský újezd Brdy a Újezdní úřad vojenského újezdu Brdy se sídlem v obci Jince se uplynutím dne 31. prosince 2015 zrušují.
Dnem 1. ledna 2016 se připojuje dosavadní katastrální území vojenského újezdu Brdy
Borovno v Brdech k území obce Borovno,
Bratkovice v Brdech k území obce Bratkovice,
Dobřív v Brdech k území obce Dobřív,
Drahlín v Brdech k území obce Drahlín,
Felbabka v Brdech k území obce Felbabka,
Číčov v Brdech k území obce Spálené Poříčí,
Hvozdec v Brdech k území obce Hvozdec,
Chaloupky v Brdech k území obce Chaloupky,
Jince v Brdech k území obce Jince,
Křešín v Brdech k území obce Křešín,
Láz v Brdech k území obce Láz,
Malá Víska v Brdech k území obce Malá Víska,
Mirošov v Brdech k území obce Mirošov,
Míšov v Brdech k území obce Míšov,
Nepomuk v Brdech k území obce Nepomuk,
Obecnice v Brdech k území obce Obecnice,
Ohrazenice v Brdech k území obce Ohrazenice,
Podluhy v Brdech k území obce Podluhy,
Sádek v Brdech k území obce Sádek,
Strašice v Brdech k území obce Strašice,
Skořice v Brdech k území obce Skořice,
Štítov v Brdech k území obce Štítov,
Trokavec v Brdech k území obce Trokavec,
Těně v Brdech k území obce Těně,
Věšín v Brdech k území obce Věšín,
Vranovice v Brdech k území obce Vranovice a
Zaječov v Brdech k území obce Zaječov.
Místem trvalého pobytu občana, který je k trvalému pobytu přihlášen
na adrese místa trvalého pobytu na některém katastrálním území vojenského újezdu, které je uvedené v odstavci 2, se stává adresa místa pobytu v obci, k jejímuž území katastrální území vojenského újezdu bylo připojeno, nebo
v sídle újezdního úřadu Brdy, se stává sídlo obecního úřadu obce Jince.
Majetek České republiky (dále jen „stát“) nacházející se na dosavadních katastrálních územích vojenského újezdu Brdy, která se podle odstavce 2 připojují k územím přilehlých obcí, zůstává ve vlastnictví státu, s výjimkou staveb a technických zařízení s příslušenstvím pro čerpání vody a pozemních komunikací nezbytných pro zabezpečení dopravní obslužnosti obcí. Stavby a technická zařízení s příslušenstvím pro čerpání a dopravu vody a pozemní komunikace nezbytně nutné pro zabezpečení dopravní obslužnosti obcí přecházejí ke dni 1. ledna 2016 do vlastnictví příslušných obcí a krajů způsobem stanoveným v § 9.
Změna hranic vojenského újezdu Boletice a vznik nové obce
Hranice vojenského újezdu Boletice se mění tak, že z dosavadních katastrálních území vojenského újezdu Boletice se vyčleňuje katastrální území Polná na Šumavě.
Na katastrálním území Polná na Šumavě vzniká nová obec s názvem „Polná na Šumavě“.
Hranice vojenského újezdu Boletice se mění tak, že se připojuje dosavadní katastrální území vojenského újezdu Boletice
Březovík 1 a Březovík 2 k území obce Ktiš,
Hájenky k území obce Křišťanov,
Houbový Vrch a Maňávka u Českého Krumlova k území obce Horní Planá,
Kraví Hora k území obce Kájov,
Mýtina u Želnavy k území obce Želnava a
Okrouhlík k území obce Chvalšiny.
Změna hranic vojenského újezdu Březina
Hranice vojenského újezdu Březina se mění tak, že se připojuje dosavadní katastrální území vojenského újezdu Březina
Cihelny u Podivic k území obce Podivice,
Chaloupky u Otaslavic k území obce Otaslavice,
Občiny u Drahan k území obce Drahany,
Osinky u Krumsína k území obce Krumsín,
Ostatky u Křenůvek k území obce Myslejovice a
Žleb u Prostějoviček k území obce Prostějovičky.
Změna hranic vojenského újezdu Hradiště a vznik nových obcí
Hranice vojenského újezdu Hradiště se mění tak, že z dosavadních katastrálních území vojenského újezdu Hradiště se vyčleňují katastrální území Bražec u Doupova, Bražec u Těšetic a Doupovské Hradiště.
Na katastrálních územích Bražec u Doupova a Bražec u Těšetic vzniká nová obec s názvem „Bražec“.
Na katastrálním území Doupovské Hradiště vzniká nová obec s názvem „Doupovské Hradiště“.
Hranice vojenského újezdu Hradiště se mění tak, že se připojuje dosavadní katastrální území vojenského újezdu Hradiště
Albeřice u Hradiště k území obce Verušičky,
Kyselka u Hradiště k území obce Kyselka,
Okounov u Hradiště k území obce Okounov,
Podbořanský Rohozec u Hradiště I a Podbořanský Rohozec u Hradiště II k území obce Podbořanský Rohozec,
Radonice u Hradiště k území obce Radonice,
Stráž u Hradiště I a Stráž u Hradiště II k území obce Stráž nad Ohří,
Valeč u Hradiště k území obce Valeč a
Vojkovice u Hradiště I a Vojkovice u Hradiště II k území obce Vojkovice.
Změna hranic vojenského újezdu Libavá a vznik nových obcí
Hranice vojenského újezdu Libavá se mění tak, že z dosavadních katastrálních území vojenského újezdu Libavá se vyčleňují katastrální území Město Libavá, Město Libavá I, Město Libavá II, Kozlov u Velkého Újezdu, Kozlov u Velkého Újezdu I a Luboměř u Potštátu.
Na katastrálních územích Město Libavá, Město Libavá I a Město Libavá II vzniká nová obec s názvem „Město Libavá“.
Na katastrálním území Kozlov u Velkého Újezdu a Kozlov u Velkého Újezdu I vzniká nová obec s názvem „Kozlov“.
Na katastrálním území Luboměř u Potštátu vzniká nová obec s názvem „Luboměř pod Strážnou“.
Hranice vojenského újezdu Libavá se mění tak, že se připojuje dosavadní katastrální území vojenského újezdu Libavá
Domašov nad Bystřicí I k území obce Domašov nad Bystřicí,
Hadinka k území obce Vítkov,
Hlubočky I, Hlubočky II, Hlubočky III a Hlubočky IV k území obce Hlubočky,
Jívová I k území obce Jívová,
Mrsklesy na Moravě I k území obce Mrsklesy a
Nové Oldřůvky I k území obce Budišov nad Budišovkou.
Sídla újezdních úřadů a hranice vojenských újezdů
Sídlem Újezdního úřadu Boletice je obec Kájov. Území vojenského újezdu Boletice je vymezeno hranicemi katastrálních území
Arnoštov u Českého Krumlova,
Boletice,
Jablonec u Českého Krumlova,
Ondřejov u Českého Krumlova,
Polná u Českého Krumlova,
Třebovice u Českého Krumlova a
Uhlíkov u Českého Krumlova.
Sídlem Újezdního úřadu Březina je město Vyškov. Území vojenského újezdu Březina je vymezeno hranicemi katastrálních území
Doubrava u Březiny,
Kotáry,
Osina,
Pulkava,
Stříbrná u Březiny a
Žbánov.
Sídlem Újezdního úřadu Hradiště je město Karlovy Vary. Území vojenského újezdu Hradiště je vymezeno hranicemi katastrálních území
Bražec u Hradiště,
Doupov u Hradiště,
Radošov u Hradiště,
Tureč u Hradiště a
Žďár u Hradiště.
Sídlem Újezdního úřadu Libavá je obec Město Libavá. Území vojenského újezdu Libavá je vymezeno hranicemi katastrálních území
Dřemovice u Města Libavá,
Čermná u Města Libavá,
Předměstí u Města Libavá,
Rudoltovice,
Varhošť u Města Libavá a
Velká Střelná.
Změna hranic krajů
Území Středočeského kraje a Plzeňského kraje se mění tak, že dosavadní katastrální území vojenského újezdu Brdy uvedená v § 1 odst. 2 písm. a), c), f), m) a n), t) až x) dnem 1. ledna 2016 přecházejí z území Středočeského kraje do území Plzeňského kraje.
Území Jihomoravského kraje a Olomouckého kraje se mění tak, že dosavadní katastrální území vojenského újezdu Březina uvedená v § 3 písm. b) až f) dnem 1. ledna 2016 přecházejí z území Jihomoravského kraje do území Olomouckého kraje.
Území Karlovarského kraje a Ústeckého kraje se mění tak, že dosavadní katastrální území vojenského újezdu Hradiště uvedená v § 4 odst. 4 písm. c) až e) dnem 1. ledna 2016 přecházejí z území Karlovarského kraje do území Ústeckého kraje.
Území Olomouckého kraje a Moravskoslezského kraje se mění tak, že dosavadní katastrální území vojenského újezdu Libavá uvedená v § 5 odst. 5 písm. b) a f) dnem 1. ledna 2016 přecházejí z území Olomouckého kraje do území Moravskoslezského kraje.
Společná ustanovení o vzniku nových obcí, o občanech obcí a zabezpečení úkolů
Nové obce podle § 2 odst. 2, § 4 odst. 2 a 3 a § 5 odst. 2 až 4 vznikají dnem 1. ledna 2016.
Místem trvalého pobytu občana, který má trvalý pobyt na adrese místa trvalého pobytu na některém katastrálním území vojenského újezdu, které je uvedené v § 2 odst. 3, § 3, § 4 odst. 4 nebo § 5 odst. 5, se stává adresa místa pobytu v obci, k jejímuž území bylo katastrální území vojenského újezdu připojeno.
Místem trvalého pobytu občana, který má trvalý pobyt na adrese místa trvalého pobytu na některém katastrálním území vojenského újezdu, které je uvedené v § 2 odst. 2, § 4 odst. 2 a 3 a § 5 odst. 2 až 4, se stává adresa místa pobytu v nově vzniklé obci, do jejíhož území toto katastrální území vojenského újezdu náleží.
Místem trvalého pobytu občana, který je k trvalému pobytu přihlášen v sídle újezdního úřadu
vojenského újezdu Boletice, se stává sídlo obecního úřadu obce Kájov,
vojenského újezdu Březina, se stává sídlo obecního úřadu obce Vyškov,
vojenského újezdu Hradiště, se stává sídlo obecního úřadu obce Karlovy Vary, nebo
vojenského újezdu Libavá, se stává sídlo obecního úřadu nové obce Město Libavá.
Obyvatelé s místem trvalého pobytu na některém katastrálním území vojenského újezdu, které je uvedené v § 2 odst. 2, § 4 odst. 2 a 3 a § 5 odst. 2 až 4, mohou ustavit jeden přípravný výbor. Počet členů přípravného výboru je lichý a tvoří jej nejméně tři členové. Přípravný výbor se zejména
podílí na přípravě vzniku obce,
podílí na přípravě voleb do zastupitelstva obce a
účastní jednání spojených se vznikem nové obce.
Činnost přípravného výboru zabezpečuje příslušný újezdní úřad.
Ministerstvo vnitra jmenuje pro nové obce správce obce. Ustanovení § 98 zákona o obcích se použije obdobně.
Majetkové zabezpečení obcí a krajů
Věci nemovité ve vlastnictví státu nacházející se v katastrálních územích uvedených v § 2 odst. 2 a 3, § 3, § 4 odst. 2 až 4 a § 5 odst. 2 až 5, jejichž seznam schválí vláda, přecházejí do vlastnictví obcí nebo krajů, na jejichž území se nacházejí. Současně s věcmi podle věty první přechází do vlastnictví obcí nebo krajů též jejich příslušenství. Obce nebo kraje vstupují místo státu anebo místo právnické osoby zřízené nebo založené Ministerstvem obrany (dále jen „ministerstvo“) do souvisejících závazkových právních vztahů. Na obce a kraje přecházejí práva a povinnosti státu nebo právnické osoby zřízené nebo založené ministerstvem s těmito věcmi a jejích příslušenstvím spojené.
Věci movité ve vlastnictví státu tvořící nezbytné technické vybavení pro zabezpečení činnosti obecních úřadů nově vznikajících obcí a věci movité sloužící zabezpečení potřeb obyvatel v oblasti školství, kultury a sociální péče, které se nacházejí v katastrálních územích uvedených v § 2 odst. 2 a 3, § 3, § 4 odst. 2 až 4 a § 5 odst. 2 až 5 a současně nejsou příslušenstvím věcí podle odstavce 1, jejichž seznam schválí vláda, přecházejí do vlastnictví tam uvedených obcí. Obce vstupují místo státu nebo místo právnické osoby zřízené nebo založené ministerstvem do souvisejících závazkových právních vztahů. Na obce přecházejí práva a povinnosti státu nebo právnické osoby zřízené nebo založené ministerstvem s těmito věcmi a jejich příslušenstvím spojené.
Seznamy věcí podle odstavců 1 a 2 vláda schválí nejpozději 30 dnů přede dnem vzniku nových obcí. Věci, které přecházejí do vlastnictví obcí nebo krajů, a které jsou předmětem zápisu do katastru nemovitostí, musí být v seznamu podle odstavce 1 označeny údaji katastru nemovitostí. Ministerstvo podá návrh na provedení zápisů do katastru nemovitostí do 60 dnů ode dne schválení seznamu podle odstavce 1, v případě nově vznikajících obcí do 60 dnů ode dne jejich vzniku.
Seznam věcí, které jsou předmětem přechodu na obce nebo kraje podle odstavce 1 nebo 2, ministerstvo projedná s dotčenými přípravnými výbory, obcemi nebo kraji před jeho předložením vládě. K tomuto seznamu ministerstvo předloží vládě i souhlasy přípravných výborů, obcí a krajů.
K pozemkům určeným k plnění funkcí lesa a pozemkům druhu trvalý travní porost, které jsou předmětem přechodu na obec podle odstavce 1, vzniká na dobu jednoho roku ze zákona služebnost spočívající v povinnosti strpět užívání těchto pozemků a hospodaření na nich právnickou osobou založenou ministerstvem, která je užívala ke dni přechodu na obec.
Uspokojování potřeb obyvatel
Příslušný újezdní úřad v nezbytně nutném rozsahu na základě žádosti obce zabezpečuje uspokojování potřeb obyvatelů nově vzniklých obcí nejdéle do uplynutí devíti měsíců ode dne jejich vzniku v oblastech
školství, sociální péče, zdravotnictví a kultury,
správy místních komunikací a zabezpečování dopravní obslužnosti,
správy veřejného osvětlení,
plnění úkolů požární ochrany,
shromažďování a odvozu komunálních odpadů a jejich nezávadného zpracování, využití nebo zneškodnění,
zásobování vodou, odvádění a čištění odpadních vod.
Na plnění úkolů podle odstavce 1 se podílejí ministerstvo a právnické osoby zřízené nebo založené ministerstvem. Plnění úkolů podle odstavce 1 se hradí z rozpočtu ministerstva.
Průzkum a odstranění ekologické nebo pyrotechnické zátěže na vyčleňovaných katastrálních územích a zaměření nových hranic obcí
Ministerstvo na katastrálních územích uvedených v § 1 odst. 2, § 2 odst. 2 a 3, § 3, § 4 odst. 2 až 4 a § 5 odst. 2 až 5 provede průzkum a přijme odpovídající opatření k odstranění případné ekologické nebo pyrotechnické zátěže tohoto území.
Opatření podle odstavce 1 ministerstvo provede nejpozději do dvou let od změny hranic vojenských újezdů nebo od zrušení vojenského újezdu Brdy.
Projeví-li se pyrotechnická nebo ekologická zátěž po uplynutí lhůty uvedené v odstavci 2, odstraní ji ministerstvo.
Zaměření nových hranic obcí, vyhotovení geometrických plánů a označení nových hranic obcí trvalým způsobem zajistí v případě, že na území obce budou prováděny pozemkové úpravy na své náklady Ministerstvo zemědělství, a to v rámci těchto pozemkových úprav. Zaměření nových hranic obcí, vyhotovení geometrických plánů a označení nových hranic obcí trvalým způsobem v ostatních případech zajistí na své náklady ministerstvo.
