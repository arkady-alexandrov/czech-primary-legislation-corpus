Předmět úpravy
Tento zákon upravuje některá práva a povinnosti v souvislosti s užíváním olympijských symbolik a ochranou před jeho zneužitím; tím nejsou dotčena ustanovení jiných právních předpisů.
Olympijská symbolika
Olympijská symbolika jsou
olympijský symbol,
olympijská vlajka,
olympijské heslo,
olympijský oheň,
olympijská pochodeň,
olympijská hymna,
olympijské emblémy,
výrazy „olympijský“ a „olympiáda“,
(dále jen „olympijská symbolika“).
Olympijská symbolika jsou registrována podle platných právních předpisů a mezinárodních dohod na ochranu průmyslového a duševního vlastnictví, jimiž je Česká republika vázána.
Užívání olympijských symbolik
Jakékoliv užívání olympijských symbolik pro obchodní, reklamní nebo jiné obdobné účely je možné pouze na základě předchozího písemného zmocnění; tím nejsou dotčena ustanovení části třetí zákona č. 137/1995 Sb., o ochranných známkách, ve znění pozdějších předpisů. Písemné zmocnění může udělit oprávněné osobě Český olympijský výbor.
Zákaz užívání podle předchozího odstavce se rovněž vztahuje na jakékoliv označení, které tvoří nebo obsahuje olympijská symbolika nebo jejich část.
Řešení sporů
Spory týkající se práv a povinností upravených tímto zákonem rozhoduje příslušný soud. Český olympijský výbor nebo oprávněná osoba se může rovněž domáhat náhrady škody, která byla způsobena neoprávněným užitím olympijských symbolik.
Český olympijský výbor
Český olympijský výbor řídí a organizuje olympijské hnutí v rámci České republiky.
Český olympijský výbor je sdružením podle zvláštních předpisů.
Symboly Českého olympijského výboru
Symboly Českého olympijského výboru jsou zejména emblém a vlajka Českého olympijského výboru. Český olympijský výbor může vytvářet i další odvozené olympijské symboly.
Symboly Českého olympijského výboru jsou zapsány jako ochranné známky do příslušného rejstříku podle zvláštního zákona.
Pro užívání a ochranu symbolů Českého olympijského výboru platí ustanovení § 3 a 4 tohoto zákona obdobně.
