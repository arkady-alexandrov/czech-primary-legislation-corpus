Účel zákona
Účelem státního dluhopisového programu podle tohoto zákona je získání peněžních prostředků na úhradu
jmenovitých hodnot nebo jistin státního dluhu splatných v roce 2014, včetně jmenovitých hodnot nebo jistin derivátů souvisejících s úhradou jmenovitých hodnot nebo jistin státního dluhu splatných v roce 2014,
jmenovitých hodnot státních dluhopisů s dobou splatnosti delší než 1 rok, odkupovaných z trhu v roce 2014,
případných předčasných splátek jmenovitých hodnot státních dluhopisů,
případných předčasných splátek jmenovitých hodnot nebo jistin derivátů souvisejících s úhradou jmenovitých hodnot nebo jistin státního dluhu,
případných předčasných splátek jistin úvěrů přijatých od Evropské investiční banky.
Maximální rozsah tohoto státního dluhopisového programu je 209 640 831 901 Kč.
Splatnost závazků
Dluhy vyplývající ze státního dluhopisového programu podle tohoto zákona budou splaceny nejpozději uplynutím 105 let ode dne nabytí účinnosti tohoto zákona.
