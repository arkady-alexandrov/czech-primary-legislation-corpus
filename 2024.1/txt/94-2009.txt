Česká republika je oprávněna přijmout úvěr od Evropské investiční banky na financování investičních potřeb souvisejících s prováděním programu Výstavba a obnova infrastruktury vodovodů a kanalizací II., evidovaného v Informačním systému financování reprodukce majetku podle jiného právního předpisu. Úvěr může činit nejvýše 3 000 000 000 Kč a musí být splatný ve lhůtě do 25 let ode dne podpisu smlouvy o úvěru, nejpozději do 31. prosince 2033.
Úvěrovou smlouvu o přijetí úvěru podle odstavce 1 sjedná a uzavře jménem České republiky ministr financí.
O prostředky získané úvěrem podle § 1 odst. 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O výši tohoto překročení se v příslušném rozpočtovém roce mění saldo státního rozpočtu a financující položky.
