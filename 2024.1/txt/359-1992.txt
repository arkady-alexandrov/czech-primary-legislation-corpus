ZEMĚMĚŘICKÉ A KATASTRÁLNÍ ORGÁNY A JEJICH PŮSOBNOST
Zřizuje se Český úřad zeměměřický a katastrální (dále jen „Úřad“), jako ústřední správní úřad zeměměřictví a katastru nemovitostí České republiky se sídlem v Praze. Úřad je účetní jednotkou.
V čele Úřadu je předseda, kterého jmenuje a odvolává vláda; jeho výběr, jmenování a odvolání se řídí zákonem o státní službě.
Zřizuje se Zeměměřický úřad jako jiný správní úřad zeměměřictví s celostátní působností se sídlem v Praze. Zeměměřický úřad je účetní jednotkou.
Zřizují se zeměměřické a katastrální inspektoráty (dále jen „inspektoráty“) a katastrální úřady jako jiné správní úřady pro zeměměřictví a katastr nemovitostí České republiky. Inspektoráty a katastrální úřady jsou účetními jednotkami.
Zeměměřický úřad, inspektoráty a katastrální úřady řídí ředitelé; jejich výběr, jmenování a odvolání se řídí zákonem o státní službě.
Sídla a územní působnost inspektorátů jsou stanoveny v příloze č. 1 tohoto zákona. Sídla a územní působnost katastrálních úřadů jsou stanoveny v příloze č. 2 tohoto zákona.
Úřad
zabezpečuje jednotné provádění těchto činností
správy katastru nemovitostí České republiky,
budování a údržby bodových polí,
tvorby, obnovy a vydávání základních a tématických státních mapových děl a jiných publikací,
standardizace jmen nesídelních geografických objektů z území České republiky a jmen sídelních a nesídelních geografických objektů z území mimo Českou republiku,
vytváření a vedení automatizovaného informačního systému zeměměřictví a katastru nemovitostí České republiky,
dokumentace výsledků zeměměřických činností,
koordinuje výzkum v zeměměřictví a katastru nemovitostí České republiky a systém vědeckotechnických informací pro tyto oblasti,
zajišťuje a koordinuje mezinárodní spolupráci v zeměměřictví a katastru nemovitostí České republiky,
řídí Zeměměřický úřad, inspektoráty a katastrální úřady, není-li v tomto zákoně stanoveno jinak,
vykonává správu centrální databáze katastru nemovitostí České republiky, která je vedena v celostátním rozsahu počítačovými prostředky, obsahuje data o nemovitostech a poskytuje údaje katastru nemovitostí formou dálkového přístupu,
rozhoduje v případě pochybností, zda jde o výkon zeměměřických činností,
schvaluje standardizovaná jména geografických objektů a názvy katastrálních území,
rozhoduje o odvoláních proti rozhodnutím Zeměměřického úřadu a inspektorátů,
stanovuje správce základních a tématických státních mapových děl,
vydává základní státní mapová díla a tématická státní mapová díla,
vykonává správu základního registru územní identifikace, adres a nemovitostí a informačního systému územní identifikace,
plní další úkoly na úseku zeměměřictví podle zvláštního předpisu a provádí další činnosti potřebné pro rozvoj zeměměřictví a katastru nemovitostí České republiky.
Ministerstvo obrany při výkonu zeměměřických činností pro potřeby obrany státu plní obdobné úkoly jako Úřad.
Zeměměřický úřad
vykonává správu geodetických základů České republiky,
rozhoduje o umístění, přemístění či odstranění měřických značek základního bodového pole, včetně signalizačního a ochranného zařízení bodu bodového pole,
vykonává správu základních státních mapových děl a tématických státních mapových děl stanovených Úřadem,
vede databázové soubory bodů bodového pole evidovaných v technických jednotkách,
vykonává správu základní báze geografických dat České republiky,
vede Ústřední archiv zeměměřictví a katastru, který je specializovaným archivem,
provádí zeměměřické činnosti na státních hranicích v dohodě se správcem dokumentárního díla státních hranic,
projednává porušení pořádku na úseku zeměměřictví podle zvláštního zákona,
plní další úkoly na úseku zeměměřictví, kterými ho pověří Úřad.
Inspektoráty
kontrolují výkon státní správy katastru nemovitostí České republiky katastrálními úřady,
dohlížejí na ověřování výsledků zeměměřických činností, které jsou využívány pro katastr nemovitostí České republiky a státní mapové dílo,
předkládají Úřadu návrhy na opatření k odstranění nedostatků zjištěných při kontrole a dohledu podle písmen a) a b),
rozhodují o odvoláních proti rozhodnutím katastrálních úřadů,
projednávají porušení pořádku na úseku zeměměřictví podle zvláštního zákona,
plní další úkoly na úseku zeměměřictví podle zvláštního předpisu a úkoly na úseku zeměměřictví, kterými je pověří Úřad.
Katastrální úřady
vykonávají státní správu katastru nemovitostí České republiky,
vykonávají správu zhušťovacích bodů a podrobných polí polohového a výškového,
projednávají porušení pořádku na úseku katastru nemovitostí České republiky podle zvláštního zákona,
schvalují změny pomístního názvosloví a zabezpečují činnosti spojené se standardizací geografického názvosloví,
schvalují změny hranic katastrálních území,
vykonávají správu základních státních mapových děl stanovených Úřadem,
plní další úkoly na úseku zeměměřictví a katastru nemovitostí České republiky, kterými je pověří Úřad.
Seznam katastrálních pracovišť, která jsou vnitřními organizačními jednotkami katastrálních úřadů podle zvláštního právního předpisu, jejich názvy, sídla a územní obvody, ve kterých vykonávají působnost příslušného katastrálního úřadu, vyhlásí Úřad sdělením ve Sbírce zákonů a mezinárodních smluv.
Obecné předpisy o správním řízení se vztahují na rozhodování Úřadu, Zeměměřického úřadu, inspektorátů a katastrálních úřadů ve věcech podle § 3 písm. f), h) a j), § 3a písm. b) a g), § 4 písm. d) a f) a § 5 odst. 1 písm. a), c) a e) tohoto zákona.
Sídla a územní působnost inspektorátů
Zeměměřický a katastrální inspektorát v Brně, který vykonává působnost pro územní obvody Jihomoravského kraje, Vysočiny a Zlínského kraje.
Zeměměřický a katastrální inspektorát v Českých Budějovicích, který vykonává působnost pro územní obvod Jihočeského kraje.
Zeměměřický a katastrální inspektorát v Liberci, který vykonává působnost pro územní obvody Libereckého kraje a Ústeckého kraje.
Zeměměřický a katastrální inspektorát v Opavě, který vykonává působnost pro územní obvody Olomouckého kraje a Moravskoslezského kraje.
Zeměměřický a katastrální inspektorát v Pardubicích, který vykonává působnost pro územní obvody Pardubického kraje a Královéhradeckého kraje.
Zeměměřický a katastrální inspektorát v Plzni, který vykonává působnost pro územní obvody Plzeňského kraje a Karlovarského kraje.
Zeměměřický a katastrální inspektorát v Praze, který vykonává působnost pro územní obvody hlavního města Prahy a Středočeského kraje.
Územní působnost a sídla katastrálních úřadů
Katastrální úřad pro hlavní město Prahu se sídlem v Praze,
Katastrální úřad pro Jihočeský kraj se sídlem v Českých Budějovicích,
Katastrální úřad pro Karlovarský kraj se sídlem v Karlových Varech,
Katastrální úřad pro Královéhradecký kraj se sídlem v Hradci Králové,
Katastrální úřad pro Liberecký kraj se sídlem v Liberci,
Katastrální úřad pro Plzeňský kraj se sídlem v Plzni,
Katastrální úřad pro Pardubický kraj se sídlem v Pardubicích,
Katastrální úřad pro Středočeský kraj se sídlem v Praze,
Katastrální úřad pro Ústecký kraj se sídlem v Ústí nad Labem,
Katastrální úřad pro Jihomoravský kraj se sídlem v Brně,
Katastrální úřad pro Moravskoslezský kraj se sídlem v Opavě,
Katastrální úřad pro Olomoucký kraj se sídlem v Olomouci,
Katastrální úřad pro Vysočinu se sídlem v Jihlavě,
Katastrální úřad pro Zlínský kraj se sídlem ve Zlíně.
