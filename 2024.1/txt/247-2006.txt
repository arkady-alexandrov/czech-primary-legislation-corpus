V noční době mezi 22. a 6. hodinou je zakázán nákup a prodej veškerého použitého zboží nebo zboží bez dokladu nabytí, přijímání tohoto zboží do zástavy nebo zprostředkování jeho nákupu či přijetí do zástavy (v bazarech a zastavárnách) a výkup odpadu v zařízeních určených ke sběru a výkupu odpadů.
Přestupky
Právnická osoba nebo podnikající fyzická osoba, která podniká v provozovnách uvedených v § 1, se dopustí přestupku tím, že provádí nákup či prodej nebo výkup v době, kdy je jejich provádění zakázáno tímto zákonem.
Za přestupek podle odstavce 1 je možné uložit pokutu až do 50 000 Kč. Dopustí-li se právnická nebo podnikající fyzická osoba přestupku podle odstavce 1 opakovaně, je možné uložit pokutu až do výše 100 000 Kč.
Dozor nad dodržováním povinností stanovených tímto zákonem provádějí obecní živnostenské úřady, příslušné podle umístění provozovny a Česká obchodní inspekce.
