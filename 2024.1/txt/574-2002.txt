Česká republika je oprávněna přijmout rámcový úvěr od Evropské investiční banky na financování odstraňování povodňových škod z roku 2002 ve výši 400 000 000 EUR, přepočtené na české koruny referenčním směnným kurzem vypočítaným a zveřejněným Evropskou centrální bankou, a nebude-li tento kurz k dispozici, kurzem běžným na jakémkoliv jiném finančním trhu vybraném Evropskou investiční bankou, a to ke dni v rozmezí 15 dnů přede dnem čerpání úvěru, určenému touto bankou. Úvěr je splatný ve lhůtě do 30 let ode dne podpisu smlouvy o úvěru.
Rámcový úvěr podle odstavce 1 bude použit na financování obnovy majetku po povodních z roku 2002 v oblasti energetické, dopravní a vodohospodářské infrastruktury, vodních děl a vodních toků v rámci programů schválených podle zvláštního právního předpisu a na financování obnovy majetku po povodních z roku 2006 v oblasti vodohospodářské infrastruktury, vodních děl a vodních toků v rámci programu schváleného podle zvláštního právního předpisu.
Úvěrovou smlouvu k přijetí úvěru podle odstavce 1 sjednává jménem České republiky ministr financí.
O prostředky získané rámcovým úvěrem podle § 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O toto překročení se v příslušném rozpočtovém roce mění saldo státního rozpočtu a financující položky.
