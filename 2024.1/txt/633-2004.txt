Parlament České republiky souhlasí se změnou státních hranic České republiky se Spolkovou republikou Německo podle Smlouvy mezi Českou republikou a Spolkovou republikou Německo o změně průběhu společných státních hranic v prostoru dálničního mostu na hraničním přechodu Rozvadov – Waidhaus, podepsané v Praze dne 17. dubna 2003.
Změna státních hranic České republiky podle Smlouvy uvedené v čl. 1 nabývá platnosti dnem, kdy vstoupí v platnost tato Smlouva.
