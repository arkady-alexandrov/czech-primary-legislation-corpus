Česká republika je oprávněna přijmout úvěry od Evropské investiční banky na financování národních podílů u projektů spolufinancovaných z Operačního programu doprava v programovém období 2007 – 2013 v celkové výši do 34 000 000 000 Kč. Jednotlivé úvěry na základě úvěrových smluv, uzavíraných s Evropskou investniční bankou, budou splatné ve lhůtě do 40 let ode dne podpisu příslušné smlouvy o úvěru.
Projektem spolufinancovaným z Operačního programu doprava se rozumí projekt, pro který bylo vydáno rozhodnutí Evropské komise o potvrzení podpory, nebo pro který byla Ministerstvem dopravy schválena podpora z Operačního programu doprava.
O prostředky získané úvěry podle § 1 odst. 1 lze překročit celkové výdaje státního rozpočtu schválené zákonem o státním rozpočtu v rozpočtovém roce, ve kterém budou takto získané prostředky použity. O tuto výši se v příslušném rozpočtovém roce změní saldo státního rozpočtu a financující položky.
